


la cineteca del friuli - home

































              - cinema sociale

- adessocinema



attenzione biglietti: intero 8 euro; ridotto e abbonati 5 euro

 

 






 
henry fonda (con jane darwell e dorris bowdon) in furore (grapes of wrath, 1940) di john ford.
gemona, cinema sociale, martedì 17 settembre, ore 20.30
henry fonda for president di alexander horwath 
              un dono da condividere col pubblico della rassegna kennediana che accompagna la mostra “allo specchio dell’era kennedy” allestita al castello di gemona: questo è sembrato alla cineteca del friuli l'apparizione alla berlinale di quest'anno di henry fonda for president (austria/germania, 2024) dell'archivista austriaco alexander horwath.
              una proiezione speciale del film, in versione originale con sottotitoli in italiano, è in programma martedì 17 settembre al cinema teatro sociale di gemona, anticipata dall'incontro col regista e la sua compagna e collaboratrice regina schlagnitweit, con il coordinamento di sergio m. grmek germani. la serata, con inizio alle 20.30, è a ingresso libero ed è realizzata in collaborazione con il festival di trieste i mille occhi, che presenterà il film in apertura il giorno seguente.
              nel corso della rassegna kennediana, henry fonda è stato una presenza ricorrente, come l'attore più emblematico dell'era kennedy, doppio perfetto della presidenza jfk in film come tempesta su washington, l'amaro sapore del potere, a prova di errore, oltre che già giovane lincoln per john ford e, nella vita reale, padre di due massime icone giovanili degli anni '60, jane e peter fonda. in perfetto parallelo con il programma gemonese, horwath ha completato questo film-summa in cui si rivedranno immagini della rassegna insieme a molte altre, e con preziose testimonianze che ci faranno entrare nell'universo henry fonda.
              la rassegna kennediana si chiuderà, come la mostra, il 29 settembre con la proiezione del film ethel di rory kennedy, la più giovane figlia di robert. in questo caso l’appuntamento è alle 17.00 sempre al cinema sociale e la proiezione sarà introdotta da sergio m. grmek germani.            (comunicato stampa)

 
 

 




pioggia permettendo, la 28a edizione di “appuntamento al buio - cinema sotto le stelle” si terrà presso il parco di via dante ogni mercoledì dal 24 luglio al 28 agosto 2024 per complessive sei proiezioni. questi i titoli:
            - 24.07: i diavoli volanti (1939)
            - 31.07: 
il piccolo yeti (2019)
- 07.08: quattro matrimoni e un funerale (1994)
- 14.08: hercules (1997)
- 21.08: l'uomo che uccise liberty valance (1962)
- 28.08: billy elliot (2000)
 

mostra kennedy prorogata fino al 29 settembre
 la mostra "allo specchio dell'era kennedy", allestita in castello dal comune di gemona in collaborazione con la cineteca del friuli e curata da sergio m. grmek germani, è stata prorogata fino a domenica 29 settembre. in tale data verrà proiettato il documentario ethel (2012) di e con rory kennedy, 27esimo e ultimo appuntamento della rassegna cinematografica "kennediana" che, sempre a cura di germani, si è tenuta settimanalmente da novembre a maggio presso il cinema sociale.            
             




ci ha lasciati grazia levi (gemona, 6.3.1938 - 4.6.2024)
            come gli altri enti e sodalizi della sua amata gemona – dal comune alla parrocchia al coordinamento delle associazioni di volontariato sociale – anche la cineteca del friuli piange la perdita di grazia levi. con la sua consueta discrezione, grazia, allora direttrice della sede rai per il friuli venezia giulia, ci aveva sostenuti favorendo nel 1995, anno del centenario del cinema, la realizzazione di un programma televisivo in quattro puntate, i gioielli della cineteca del friuli. dal 1999 al 2008 ci aveva permesso di allestire una serie di mostre mettendoci a disposizione un locale di sua proprietà in piazza municipio (lì dove ora ha sede la buteghe dal mont). era fra le spettatrici del sociale a noi più care. e al sociale abbiamo cercato di promuovere la sua battaglia per un’adeguata ricollocazione del soffitto dell’amalteo raccogliendo firme e proiettando il servizio della rai un tesoro nascosto (2013). purtroppo se n’è andata senza vedere il suo sogno coronato.
            prima della conclusione del rito funebre tenutosi presso il duomo di gemona, claudio sandruvi, ex assessore e sindaco di gemona e attuale sindaco di montenars, ha rievocato il ruolo svolto da grazia levi nell'immediato post-terremoto: "ricordo i giorni successivi al tremendo terremoto del 6.5.1976 come fosse ieri. tra le  persone che si rivolsero a noi amministratori per chiedere di cosa avessimo bisogno, ci fu anche grazia levi, gemonese che viveva a roma e lavorava alla rai. il sindaco benvenuti, nel presentare le criticità, le mostrò le centinaia di lettere pervenute da tutta italia e anche dall'estero: subito grazia si dichiarò disponibile non solo a catalogarle, ma anche a rispondere a tutte. intensa fu anche la sua collaborazione con le associazioni di volontariato; mise a disposizione la sua esperienza in ogni forma, sempre per aiutare. mi raccontò, con un senso di umana riconoscenza, del suo periodo passato a montenars ospitata da una famiglia [v. articolo del messaggero veneto riprodotto qui di seguito]. ogni volta che rientrava a gemona, la prima visita la faceva in municipio, per sentire e poi darsi da fare per aiutare. dispiace sempre salutare una persona che è mancata e che ha dedicato tanto del suo tempo per gli altri, specie per i più deboli. mandi, grazia, non ti dimenticheremo."
            a nome del coordinamento delle associazioni di volontariato sociale e culturale, ha parlato  massimo vitti: "in ricordo di un'amica".


per ingrandire, cliccare sull'immagine. 
la storia di grazia levi sfuggita ai nazisti (messaggero veneto, 17.08.2020)






 il prossimo 6 aprile, alle ore 17.30, il comune di gemona, nell'ambito del progetto "cultura al centro, viaggio tra arte, cinema e storia" e della contestuale realizzazione della manifestazione espositiva "allo specchio dell'era kennedy", presenta presso il  sociale la geopoesia "odore di terra romanza", creata in occasione della mostra da laura canali, cartografa di limes. partecipa all'evento lucio caracciolo,  giornalista, fondatore e direttore della rivista italiana di geopolitica limes, di cui illustrerà l'ultimo numero, "america senza america". prenotazione pbbligatoria (tel. 0432-981441,  0432-973244). cliccare sull'immagine per visualizzare l'invito completo.
 




gemona, cinema sociale, sabato 2 marzo 2024, ore 18
il              "nostro" direttore della fotografia per eccellenza, dante spinotti, sarà al sociale  sabato 2 marzo per presentare la sua autobiografia il sogno del cinema: la mia vita, un film alla volta. dialogherà con lui fulvio toffoli. 

              a seguire, la proiezione del film posso entrare? an ode to naples (2023) diretto da trudie styler, illuminato dallo stesso spinotti e premiato come “documentario europeo dell’anno” alla 28a edizione di "capri, hollywood – international film festival".
              napoli, città di cultura e creatività, ma anche di caos e di abbandono criminale. con il suo sguardo di straniera appassionata della città, in quasi due anni di frequentazione,trudie styler - che oltre alla regia ha anche scritto la sceneggiatura del film - ha raccolto la sfida di un documentario in grado di narrare i contrasti della bellezza e del dolore, della luce e dell’oscurità di una città unica al mondo. lasciando che sia la gente di napoli a raccontare la propria storia, rivela una città di generosità e crudeltà, una città di luci e ombre.              
              trudie styler: "in quanto regista di origine britannica ma residente in america, sono la definizione di outsider. ho una casa in italia da due decenni, ma come vi dirà ogni napoletano, la toscana non è napoli. sophia loren l'ha detto meglio: non sono italiana, sono napoletana. napoli è una cultura a sé."





              gemona, cinema teatro sociale, 29 febbraio 2024
            oggi, 29 febbraio, è a gemona con lo spettacolo ciarlatani, che fa parte della stagione teatrale 2023-24 curata dall'ert - ente regionale teatrale, silvio orlando. la cineteca del friuli gli dà il benvenuto esponendo nelle bacheche e nei pannelli dell’ingresso del cinema teatro sociale manifesti e fotobuste dei film da lui interpretati e dati al sociale da quando, a partire dal gennaio 2009, la programmazione cinematografica è curata dalla stessa cineteca. inoltre dal 7 marzo, giorno dell’uscita nazionale, si potrà vedere al sociale anche il nuovo film con silvio orlando e altri popolari attori e attrici tra cui rocco papaleo, christian de sica, sabrina ferilli e laura morante: un altro ferragosto di paolo virzì.
 



gemona, mostra in castello, fino al 6 giugno
              “abitiamo tutti su questo piccolo pianeta. respiriamo tutti la stessa aria. abbiamo tutti a cuore il futuro dei nostri figli. e siamo tutti mortali.” – john f. kennedy, 10 giugno 1963


 
 

 






credits sito


© 1998-2012
      la cineteca del friuli 




  
la cineteca del friuli  |  le giornate del cinema muto 
 













