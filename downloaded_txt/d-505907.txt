


tv-toekomst: alles over het kómend tvseizoen























    
	tv-toekomst: alles over het kómend tvseizoen
	
  


wat kun je komend seizoen, maar ook het seizoen daarna verwachten op de nederlandse tv? dat vind je op tv-toekomst!





3.7.06



	 

	 verhuisbericht
	 
    


na twee jaar bloggen op tvtoekomst gaat er het een en ander veranderen. tvtoekomst verhuist naar medialog. dat mag wellicht vreemd klinken: de twee ‘merken’ medialog en tvtoekomst bestaan immers al meer dan twee jaar prima naast elkaar en hebben elk een eigen koers, sfeer en houding. maar beide sites zijn ook in grote mate vergelijkbaar: beiden gaan voornamelijk over televisie, brengen elk op eigen wijze nieuws over en uit deze branche. samengaan klinkt dan ineens niet meer zo vreemd. de belangrijkste redenen voor samengaan liggen vrij voor de hand: er gaat veel tijd zitten in het samenstellen van zowel tvtoekomst en medialog. samengaan betekent dat we kunnen terugvallen op elkaars kennis, en elkaar kunnen versterken. dat betekent niet dat er over hetzelfde onderwerp geen twee meningen kunnen bestaan, sterker nog: tvtoekomst zal onder eigen naam blijven publiceren op medialog, waardoor duidelijk is wie verantwoordelijk is voor wat. bovendien houden we elk onze specialiteit. voor medialog blijft dat een weergave van wat er aan de hand is in de mediawereld. voor tvtoekomst blijft dat het schrijven over toekomstige nederlandse en amerikaanse televisieprogramma’s en algemene ontwikkelingen, maar nu staan ze op 1 site: medialog. ik zie je daar!



posted by tvtoekomst at 17:50
       |
         6 comments






29.6.06



	 

	 primeur: klasgenoten terug op tv
	 
    


voor het eerst werd het uitgezonden in 1986: 'klasgenoten', een programma waarin een bekende nederlander geconfronteerd wordt met een klas uit zijn of haar verleden en herinneringen gaat ophalen. eerst uitgezonden door de vara en vervolgens door veronica. de presentator was op 1 seizoen na koos postema. nadat hij zich richtte op het nooit van de grond gekomen tv10 van joop van den ende, kwam hij met klasgenoten weer terecht bij rtl 4. ook daar verdween het na enige tijd van de buis, maar in 1996 werd het programma in vernieuwde vorm teruggebracht op sport7, maar dan met teamgenoten. dat avontuur was van korte duur: sport 7 was na een paar maanden weer verdwenen. in 1999 werd het programma wederom in opgefriste vorm teruggebracht, maar nu met viola holt als presentatrice. de terugkomst was van korte duur: door het relatief oude publiek mocht kwam er na 1 seizoen weer een einde aan deze variant. in totaal werden er iets minder dan 200 afleveringen van het programma gemaakt. het grote succes van het programma in het verleden heeft kennelijk een omroep weer geinspireerd het programma terug te brengen. endemol tuigt op dit moment een productieteam op om het programma weer te gaan maken. ook nu krijgt het format weer een likje verf, er zijn een paar kleine aanpassingen gedaan om het programma ook interessant te maken voor nieuwe kijkers (en niet alleen mensen te trekken die kijken uit nostalgische overwegingen). welke omroep het gaat uitzenden, of wie de presentator zal worden: dat is ons niet bekend, maar het meest waarschijnlijk zijn rtl 4 en talpa. (tvtoekomst)



posted by tvtoekomst at 20:55
       |
         0 comments






28.6.06



	 

	 primeur: beau in 'man en paard'
	 
    


dat beau een rol zou gaan spelen in een comedy was wel bekend, maar nu kunnen we meer vertellen: beau speelt in de comedy 'man en paard' een uitgerangeerde tv-presentator. als laatste middel om zijn carriere te redden richt hij een societyblad op: 'beau'.in de serie spelen naast beau van erven dorens, maar ook ruben van der meer, miryanne van reeden en vivienne van den assem. miryanne en vivienne zijn allebei min of meer hun acteercarriere begonnen in de soap goudkust. miryanne verwierf echter grotere bekendheid met haar rol in westenwind en de hoofdrol in de succesvolle film 'liever verliefd'. vivienne speelde op haar beurt in een tweetal andere soaps: onm en zoop. daarnaast is ze presentatrice voor kinderzender nickelodeon.voor ruben van der meer is het de eerste grotere rol in een serie in lange tijd.opnames zijn afgelopen week begonnen. er worden 5 afleveringen opgenomen. de serie is voor - hoe kan het ook anders - talpa, de zender waaraan beau verbonden is.programmaoverzicht talpa 2006-2007.alle dramaseries voor 2006-2007 op een rij? klik hier.



posted by tvtoekomst at 22:30
       |
         4 comments









	 

	 mega-update 2
	 
    


net als gisteren vandaag een uitgebreide weergave van verschillende nieuwe programma's die aangekondigd zijn, en nieuwe seizoenen van bestaande programma's. nederland 1- de avro heeft een nederlandse variant besteld op het bbc-programma 'restauration' waarbij een historisch gebouw op instorten samen met andere gebouwen strijd om een restauratie. hier zal het programma 'cultureel erfgoed' genoemd worden. inmiddels zijn er bij de bbc twee reeksen van het programma te zien geweest. in nederland zal de productie per juli starten en duren tot eind december. endemol, die het programma ook in de uk maakte, zal het programma voor de avro gaan produceren.  - zowel schatjes als puberruil, de opvoedprogramma's van respectievelijk eo en kro keren officieel terug in het nieuwe seizoen. jetix- op jetix keert het uitermate succesvolle 'club van sinterklaas' terug voor een nieuw seizoen. idtv zal een nieuw seizoen van 22 afleveringen produceren voor de kinderzender. opnames vinden plaats van juli t/m oktober. afgelopen jaar was de dramaserie een van de populairste programma's van de zender. de zender zal het programma in aanloop naar sinterklaas per november gaan uitzenden. rtl 4- lotto weekend miljonairs als terugkerend toegevoegd. - dat geldt ook voor de tvmakelaar. programmaoverzicht rtl 4 2006-2007rtl 5- inkopper, maar jensen keer officieel terug. programmaoverzicht rtl 5 2006-2007sbs 6- de superhuisvrouw keert terug, althans: in belgie. daar was de uitzending van de nederlandse serie superhuisvrouw dermate succesvol dat ze nu komen met een eigen reeks. het succes in belgie maakt de terugkeer in nederland ook weer waarschijnlijker. programmaoverzicht sbs 6 net 5- peking express keert definitief terug in het nieuwe seizoen. alhoewel de werving in nederland nog niet van start is gegaan ('werving start dit najaar'), is die in belgie vreemd genoeg al wel gestart. in de herfst volgt zoals eerder gemeldt de vip-versie, in het voorjaar een 'gewone'.- na een tip van een lezer lijkt het avonturen/trouw programma van net 5 inderdaad op een nederlandse bewerking van 'wit in vegas'.  programmaoverzicht net5 2006-2007talpa- nogal wat geruchten over een nieuwe talkshow voor talpa. er zouden verschillende pilots opgenomen zijn. opties zijn: het duo prem/mulder in een half uur durende talkshow, een show met bridget, en een 'vrouwentalkshow' met onder andere victoria koblenko. dat meldt althans de volkskrant. de talkshow zal op zijn vroegst starten in oktober. programmaoverzicht talpa 2006-2007



posted by tvtoekomst at 00:12
       |
         1 comments






26.6.06



	 

	 mega-update 1
	 
    


toegegeven: we zijn een tijdje op vakantie geweest. dat zorgt er voor dat er inmiddels weer het een en ander gebeurd is met aankondigingen van nieuwe programma's en nieuwe seizoenen van bestaande series. hieronder een eerste overzicht van alle nieuwe programma's die in de tussentijd aangekondigd zijn:rtl 4:- verhuisbericht, het programma gepresenteerd door peter v/d vorst keert terug voor een nieuw seizoen- hetzelfde geldt voor een 7e (!) seizoen van char.- eveneens een inkopper voor 'eigen huis en tuin' en 'live & cooking' maar nu officieel.programmaoverzicht rtl 4 2006-2007 rtl 5:het door ons als eerste aangekondigde programma 'that'll teach 'em' heet inmiddels 'dat zal ze leren' programmaoverzicht rtl 5 2006-2007net 5:- niet alleen samenwonen keert terug, ook het steeds betere passion for fashion keert terug voor een derde seizoen.- elk jaar volgt er wel een nieuw trouwprogramma, en dit jaar is het de beurt aan net 5. die stuurt een aantal nog te trouwen koppels op reis, alwaar ze opdrachten moeten voltooien. de winnaar krijgt een huwelijk op een tropische locatie. gezien de opnameperiode (najaar 2006) zal de eerste uitzending niet volgen voor eind 2006, maar waarschijnlijk is zelfs voorjaar 2007.programmaoverzicht net 5 2006-2007sbs 6:- is je kantoor saai? dan kun je binnenkort een programma van sbs 6 inschakelen om je kantoor te laten metamorferen. typisch alleen dat de producent medical multi media is, die normaal medische programma's maakt als 'mens & lijf' en 'hart & ziel'.- stay or go, het vrij succesvolle verhuis/verbouw-programma van sbs 6 keert uiteraard terug voor een derde seizoen.- sbs 6 benadrukt haar volkse karakter met het muziekprogramma 'het piratenfestijn', waarin louter artiesten te zien en volgen zijn van nederlandse bodem. zeg maar de artiesten die we altijd horen op piratenzenders. en toekomstig sponsor is radiostation 100%nl?programmaoverzicht sbs 6 2006-2007talpa:- koppensnellers. bekend was al dat het programma per september zou terugkomen. nu weten we dat het nieuwe seizoen zal gaan duren tot ongeveer half december. producent blijft gewoon idtv.- het moet niet gekker worden. dit is de programma-omschrijving waar we het hardst om hebben gelachen sinds erg lange tijd. na het onzinnige 'beroemde ouders', waarin bn'ers praten over hun kinderen, gaan nu bn'ers hun honden leren opvoeden in 'woef', gepresenteerd door bridget. - na 'blik op de weg' (mocht niet naar talpa) en 'wegmisbruikers', en talloze andere iets minder succesvolle vergelijkbare programma's komt talpa met 'zondagrijders' (overigens uitgezonden op zaterdagen). - sjoemelaars & sjacheraars draait om kleine oplichters die met behulp van de verborgen camera ontmaskerd worden. programmaoverzicht talpa 2006-2007



posted by tvtoekomst at 22:00
       |
         3 comments









	 

	 the bold verhuist - wat zijn de gevolgen?
	 
    


vandaag kondigt zender sbs 6 in een persbericht aan dat de soap the bold & the beautiful per januari overstapt van rtl 4 naar sbs 6. die overstap heeft verregaande gevolgen voor de verhoudingen in de vooravond en voormiddag. dat geldt niet alleen voor de verhouding tussen rtl 4 en sbs 6 op het tijdvak waarin the bold zal worden uitgezonden, maar ook voor de daaropvolgende programma's. wij zetten de gevolgen op een rijtje. gemiddeld trekt the bold zo'n 700.000 kijkers. dat is een fiks aantal: voor rtl 4 begrippen is dat een gemiddeld aantal, maar voor sbs 6 is het een gigantisch aantal. geen enkel programma heeft sinds de ontstaansgeschiedenis van sbs 6 dergelijke gemiddelde scores behaald in de vooravond. het enige programma wat daar enige tijd bij in de buurt kwam was jerry springer en dat is toch al snel zo'n vijf jaar geleden voor het laatst uitgezonden.is rtl 4 rouwig om het vertrek? officieel natuurlijk nauwelijks: redenen als 'the bold heeft een verouderd kijkerspubliek' zullen ongetwijfeld opgevoerd worden. dat is een argument wat overigens ook klopt: de marktaandelen onder de vijftigplussers zijn stelselmatig hoger dan die onder andere doelgroepen. heeft sbs 6 daarmee een kat in de zak gekocht? zeker niet: de marktaandelen die gehaald worden onder de 20-49-jarigen zijn nog steeds veel hoger voor the bold dan welk ander programma van sbs 6 in de vooravond. het kijkerspubliek van soaps is trouw, dus naar alle waarschijnlijkheid zal een groot deel van het publiek meeverhuizen. dat gebeurde ook bij onm. verschil met onm is echter dat deze naar een lager cijfer op de afstandsbediening verhuisde, en dat bij the bold andersom zal zijn. the bold is als soap echter populairder dan onm. bovendien wordt the bold ook met redelijk succes elk jaar tijdens de zomer 'gepromoot' naar een beter slot. de kijker heeft dus al eerder zijn kijkgedrag aangepast. echter nog nooit gedurende het seizoen. vraag is natuurlijk wat zowel rtl 4 als sbs 6 zullen doen met de verhuizing. sbs 6 zal de serie gebruiken om de vooravond te versterken. op dit moment wordt the bold uitgezonden om 17u30, maar het is natuurlijk maar de vraag of sbs 6 de serie zal laten staan op dat tijdstip. maar een soap verhuizen loopt niet altijd goed af (denk aan goudkust). het is al bekend dat sbs 6 met een dagelijkse dramaserie zal komen per januari (dat is geen toeval), dus the bold kan prima gebruikt worden als lead in voor die nieuwe dramaserie, die daarmee meteen een grotere kans maakt op succes. de toevoeging van the bold heeft ook gevolgen voor shownieuws. door de amerikaanse showbulletins worden the bold en haar sterren al uitgebreid gevolgd, en die berichtgeving zal door shownieuws ongetwijfeld worden overgenomen. hierdoor krijgt de vroege editie van shownieuws nog meer het onderscheid met de late editie.voor rtl 4 zullen er ook gevolgen zijn: ze raken een trouw kijkerspubliek kwijt, maar krijgen ook de kans de boel in de vooravond te verjongen. feit is dat er een gat in de programmering ontstaat die zal moeten worden opgevuld. maar met wat? een nieuwe soap is onwaarschijnlijk: het duurt lang voordat zich een trouw kijkerspubliek heeft ontwikkeld, en bovendien zit een deel van de trouwe kijker nu toch bij de concurrent. as the world turns verlaten is een optie - daarmee creeer je echter wel een dilemma voor de volgers van zowel the bold en as the world turns: wat nu te kijken? en zoals gezegd: een soap verplaatsen van tijd kan ook slecht uitvallen. bovendien heeft rtl 4 al de verplichting om aperativo uit te zenden in t slot voor het vrijgekomen slot. as the world 'past' er dus ook niet, vanwege lengteverschillen (the bold duurt een half uur, as the world een uur).vanwege de kracht van rtl 4 (bij veel mensen staat de zender nog steeds standaard op rtl 4) en de kracht van de bold - nu bij een concurrent, betekent dat een toegenomen druk op de concurrentie. en dat in een maand (januari) dat de concurrentie het normaal gesproken rustiger aan doet. dat wordt nog leuk.



posted by tvtoekomst at 20:11
       |
         17 comments






22.6.06



	 

	 primeur: rtl breidt woonavond uit met 'property ladder'
	 
    


rtl houdt vooralsnog vast aan haar succesvolle woonavond en breidt deze uit met een nieuw programma. ons bereikt informatie dat blue circle voor rtl bezig is met het woonprogramma 'property ladder'.property ladder is wederom - zoals veel rtl programma's - een brits concept in een nederlands jasje. in het programma worden mensen gevolgd die een huis hebben gekocht om hem zelf op te knappen en vervolgens weer met zoveel mogelijk winst weer proberen te verkopen. het spreekt voor zich dat er enige tijdsdruk is, want het moet geen jarenlange voortslepende verbouwing worden. eigenlijk een soort 'het blok' dus, maar dan in een eigen pand, en met minder sturende elementen vanuit het programma. het programma property ladder is een redelijk succes in engeland (channel 4) en draait ook in de usa op tlc.meer programma's van rtl 4 voor 2006-2007 vind je hier.



posted by tvtoekomst at 23:42
       |
         1 comments






21.6.06



	 

	 primeur: nieuwe talkshow nl 1 heet 'pauw & witteman'
	 
    


de titel van de langverwachte dagelijkse late night talkshow van de publieke omroep voor nederland 1 is bekend: pauw & witteman, dat bevestigen bronnen aan tvtoekomst. de titel is daarmee niet (meer) 'de laatste ronde', zoals eerder beweerd werd. de combinatie van paul witteman en jeroen pauw is eerder al getest in 'de woestijnruiters', een talkshow met een enigzins wisselende kwaliteit. die talkshow werd uitgezonden op nederland 3, maar het duo verhuist dus naar nederland 1. daar zal de talkshow vanaf 4 september elke avond om 23u worden uitgezonden vanuit studio de plantage. vanuit die studio werd ook die andere talkshow uitgezonden met paul witteman: 'barend & witteman'. (tvtoekomst)



posted by tvtoekomst at 23:38
       |
         1 comments









	 

	 primeur: bnn komt met soapstrijd
	 
    


rtl probeerde jaren geleden een soort kennisquiz over gtst, waarbij deelnemers hulp kregen van de acteurs van de serie. dat programma was een redelijk succes, maar keerde toch niet terug voor een volgend seizoen. dat er toch markt zit in een programma met soapacteurs blijkt uit het feit dat bnn een programma heeft besteld waarin de casts van onm en gtst het tegen elkaar opnemen in competitievorm. producent is – uiteraard – soapfabrikant endemol. de productie van het programma start nog deze zomer, dus met een beetje geluk is het programma gelijk vanaf september te zien op nederland 3.



posted by tvtoekomst at 00:10
       |
         3 comments






19.6.06



	 

	 samenwonen gehalveerd terug
	 
    


een van de leukste woonprogramma's was het: samenwonen. tot men afgelopen seizoen besloot samenwonen op te rekken tot een uur durend programma. het programma werd er stukken minder leuk op en alhoewel er wel een vierde seizoen werd aangekondigd voor afgelopen voorjaar, werd deze niet opgenomen. onze vrees was dan ook dat samenwonen niet meer zou terugkeren. tijdens de nickelodeon adverteerdersdag spraken we kort met presentator erik van der hoff over samenwonen. die deelde de mening dat de uursvariant niet volledig geslaagd was. een voorwaarde voor hem om het programma te blijven presenteren was dan ook dat teruggekeerd zou worden naar het kortere format, met wel hier en daar een aanpassing. voor afgelopen voorjaar waren ook al veranderingen voorgesteld binnen het uursformat (onder andere een soort kwis), maar die plannen gaan niet door. het programma keert terug, maar in de min of meer orginele vorm: met erik als presentator. erik is naast het presenteren van 'het blok' ook verbonden aan een nieuw programma als presentator: 'kop of munt', een reisprogramma waarin zowel de luxe als de budgetreis getoond wordt van een bepaalde stad. of dat programma er komt is nog steeds onzeker, al heeft zich al wel 1 stad aangemeld als potentiele (betaalde) bestemming waar eventueel een pilot opgenomen zou kunnen worden. alle bekende programma's voor seizoen 2006-2007 van net 5 vind je hier.



posted by tvtoekomst at 21:30
       |
         3 comments









	 

	 tvt terug van vakantie
	 
    


zoals de titel al zegt: tvtoekomst is terug van vakantie. de komende dagen zullen we rustig alle overzichten updaten, en tegelijkertijd zullen we onze mailbox met tips omkeren.



posted by tvtoekomst at 19:08
       |
         2 comments






20.5.06



	 

	 tijdelijk minder posts
	 
    


vanwege een vakantie in australie de komende weken iets minder posts dan je van tvt gewend bent. een paar weken (relatieve) rust. voor actueel medianieuws verwijs ik je door naar medialog of de vrienden van rtl boulevard en shownieuws.



posted by tvtoekomst at 11:27
       |
         4 comments









	 

	 sbs 6 valt weer paar kilo's af
	 
    


sbs 6 kondigde in het voorjaar aan meer te willen gaan doen aan zogenaamde feel good tv, entertainment met een boodschap. het programma 'de afvallers' was het levende voorbeeld van hoe de zender dat precies zag. niet geheel onverassend dus dat 'de afvallers' weer terugkeert voor een (alweer) derde seizoen. de zender zoekt namelijk naar nieuwe gezinnen met overgewicht.eerder spraken we tina nijkamp over het fenomeen feel good tv. een stukje uit dat interview:niet heel lang geleden introduceerde fons van westerloo, die toen nog ging over sbs 6 ook - net als tina nijkamp - de terugkeer van feel good televisie aan. dat ging toen gepaard met de introductie van superrobert, een vage loterijshow, en ‘deelt ie m, of deelt ie m niet’. waar onderscheidt die feel good trend zich van deze? “dat is een goede vraag. ik denk dat het verschil hem voornamelijk zit in het feit dat we entertainment combineren met het coachen in formats als ‘de afvallers’ en ‘superhuisvrouw’. in ‘de afvallers’ coachen we mensen naar een gezonder leven. voor sommigen is het wellicht gewoon entertainment – dikke mensen die afvallen- omdat die niet te maken hebben met overgewicht, maar voor veel kijkers en de deelnemers is het een groot probleem. je moest eens weten hoeveel reacties we krijgen op een aflevering van ‘de afvallers’. dat is het grootste verschil met toen: toen was feel good tv voornamelijk entertainment, maar nu proberen we tegelijkertijd mensen een oplossing te bieden, mensen te coachen, te laten zien hoe ze beter kunnen leven. dat is wat mij betreft de grootste trend van dit moment: coaching tv.”het volledige interview is hier terug te lezen.een actueel programmaoverzicht van sbs 6 voor 2006-2007 staat hier.



posted by tvtoekomst at 11:06
       |
         2 comments









	 

	 sbs gaat terug naar 'rimboe'
	 
    


sbs 6 werkte al aan een bn'er variant op 'groeten uit de rimboe', maar uit het aanmeldingspagina van de zender blijkt dat de zender ook zoekt naar nieuwe families die onder primitieve omstandigheden bij een stam willen wonen. opnames zouden nog deze zomer moeten plaatsvinden.  het typische is dat 'groeten uit de rimboe' nooit zo'n extreem succes was voor de zender, maar imagotechnisch wel goed uitpakte. het concept werd eigenlijk pas een succes toen het trucje afgelopen herfst werd omgedraaid in 'groeten terug'. meer plannen van sbs 6 voor 2006-2007? zie hier.



posted by tvtoekomst at 11:00
       |
         0 comments









	 

	 dus toch: hollands next top model
	 
    


we meldden het al eerder: endemol is bezig met een nederlandse variant op 'america's next top model', en nu is het dan officieel. de titel zal worden 'hollands next top model'. meer plannen van rtl 5 voor 2005-2006? zie hier



posted by tvtoekomst at 10:56
       |
         4 comments









	 

	 upfronts '06: fox verandert weinig
	 
    


wat doe je als het goed gaat zoals het gaat? juist, dan laat je het bij het oude. fox had een desastreus najaar, vooral omdat ze een maand hadden waarin een flinke hoeveelheid sport roet in het eten gooide. voor de verandering lukte het ze echter wel succesvol een paar series te launchen. dat is wel eens anders geweest. met name prison break was een regelrechte hit, al bekoelt de laatste tijd wel een beetje het enthousiasme rondom deze serie. toch is fox nog steeds in grote mate afhankelijk van american idol. door deze serie over twee, en soms zelfs drie, avonden in de week uit te smeren is de zender verzekerd van hoge kijkcijfers, maar dat zorgt er niet altijd voor dat de serie die na idols staat ook altijd tot een succes wordt. zo flopte 'stacked', een comedy met pamela anderson, zodra het het zonder idols moest doen als lead in. kennelijk was de serie dus niet zo goed als de kijkcijfers (door idols als lead in) deden vermoeden. een serie die duidelijk wel geprofiteerd heeft van idols is house, die in haar tweede seizoen alleen maar beter weet te scoren dan het eerste.toch zijn er bij fox ook nog een paar problemen: de zender heeft net als alle andere kanalen problemen om een succesvolle comedy te lanceren, arrested development, critici hielden ervan, het publiek kon het niet vinden. eruit:arrested development, bernie mac, free ride, head cases, kitchen confidential, malcolm in the middle, reunion, stacked, that ‘70s showerin: nog meer dramaseries. er is geen enkel network (met uitzondering van abc wellicht) die een fatsoenlijke hoeveelheid comedies lanceert: ze richten zich allemaal op nog meer dramaseries. fox is geen uitzondering met 3 nieuwe dramaseries en 2 nieuwe comedies. zo is er vanished, over de verdwijning van een vrouw van de senator, standoff, over crisis onderhandelaars, en justice, een nieuwe advocatenserie uit de koker van bruckheimer (csi).ook fox gaat op donderdag (net als nbc en abc) op de comedytour. fox lanceert dan til death en happy hour. weinig veranderingen, dus weinig risico. het is een methode die zowel fox, the cw en cbs toepassen. nbc en abc proberen wat meer uit. in de herfst weten we welke strategie beter uitpakt.



posted by tvtoekomst at 10:35
       |
         3 comments






18.5.06



	 

	 upfronts 06: cbs heeft nauwelijks ruimte voor nieuwe series
	 
    


als er 1 kanaal is waar weinig veranderd lijkt te hoeven worden is het cbs. de zender is niet alleen het thuiskanaal van de drie verschillende csi-reeksen, we vinden er ook without a trace, criminal minds, ncis, cold case, the ghost whisperor en numb3rs. inderdaad: voornamelijk veel politieseries. bij het introduceren van nieuwe series zal de zender dan ook vooral letten op het introduceren op orginelere series. problematisch lijkt het ook te worden dat het merendeel van de series van cbs al jaren meegaat, en er is dus wat verfrissing nodig om in de toekomst niet in de problemen te raken. dat is een van de redenen dat cbs stopt met het maken van een wekelijkse tv-film. daarmee creeert het ruimte om weer eens wat nieuws te proberen, aangezien de andere dramaseries voorlopig nog te goed lopen om te schrappen.zoals bij vrijwel alle kanalen blijft het op het comedyvlak enigszins problematisch. two and a half men is een van de succesvolste comedies uit de vs, maar afgelopen jaar wist men ook bij cbs niet echt een smash-hit te ontwikkelen, al waren zowel ‘how i met your mother’ en ‘the new adventures of old christine’ wel redelijke successen. die series keren dan ook terug. toch vermindert ook cbs, net als nbc het aantal comedyslots nog verder: er blijven nog maar 2 uur in het gehele schema over voor comedies (dat waren er afgelopen jaar nog 6). daarmee zendt abc nu met 6 comedies de meeste comedy uit van alle kanalen. ter vergelijking: een aantal jaar geleden vulde alleen nbc al 12 uur.eruit:courting alex, love monkey, out of practice, still standing, threshold (foto rechts), yes dear.omdat cbs afgelopen jaar met succes 6 nieuwe series wist te lanceren die terugkeren in het nieuwe seizoen (naast ‘cristine’ en ‘mother’ waren dat: ‘ghost whisperer’, ‘criminal minds’, ‘close to home’ en ‘the unit’) is er maar plaats voor 4 nieuwe series in het najaar, de zender zelf beweert dat het gaat om series van grote namen, maar heel veel grotere namen dan de andere omroepen (nbc en abc) zijn het nauwelijks:een van de makers van friends (david crane) heeft the class verzonnen, waarin een aantal klasgenoten tijdens een reunie ontdekken dat ze toch meer gemeen hadden dan ze dachten; een thriller getiteld ‘smith’ uit de koker van john wells (er) met in de hoofdrol ray liotta, de dramaserie ‘jericho’ die een beetje doet denken aan invasion en met skeet ulrich in de hoofdrol; en ‘shark’, een rechtbankdrama met james woods in de hoofdrol.die laatste serie zal geprogrammeerd worden na csi en heeft dus de meeste kans van slagen op basis van de lead in.



posted by tvtoekomst at 00:29
       |
         2 comments






17.5.06



	 

	 upfronts '06: doek valt voor 'everwood' bij the cw
	 
    


afgelopen lente werd tot ieders verassing aangekondigd dat de twee networks upn en the wb zouden fuseren tot 1 kanaal: the cw. de programmeringen van beide zenders zouden in elkaar geschoven worden om te komen tot 1 groter, sterker kanaal, dan de twee matig scorende jongerenkanalen. dat betekende ook meteen voor een hoop shows dat ze in de gevarenzone terecht kwamen. met twee kanalen zou een matig scorende jongerenserie het nog wel even kunnen uitzingen, nu the cw een keuze kon maken uit het beste om slechts 1 kanaal te hoeven vullen begonnen een aantal producenten zenuwachtig te wiebelen. een serie als 'veronica mars' deed het al twee jaar matig, maar wordt door critici geprezen. maar bij het kiezen op basis van kijkcijfers zou veronica mars het wel eens kunnen afleggen.vandaag werd het logo (foto rechts) samen met de programmering van the cw aangekondigd. 'veronica mars' had geluk, en krijgt een derde seizoensbestelling. maar weinig series hadden dat geluk:eruit:the bedford diaries, blue collar tv, everwood, living with fran, modern men, pepper dennis, related, survival of the richest, twins, cuts, eve, get this party started, half & half, love, inc., one on one en south beach.let wel: deze lijst is voor the wb en upn samen.opvallend is het wegvallen van everwood. die serie was de op 8 na best bekeken serie van beide zenders, beter bekeken dan one tree hill, en veronica mars die allebei wel een nieuw seizoen kregen. everwood maakte in nederland lange tijd deel uit van de 'dinsdagavond van net 5', maar was hier lang niet zo succesvol als gilmore girls, een andere serie die wel meeverhuist naar the cw. one tree hill wordt in nederland eveneens uitgezonden op net 5, maar die serie staat inmiddels weggemoffelt op een onmogelijk middagslot op de zondagavond.twee andere series werden verassend genoeg wel vernieuwd: 7th heaven kreeg onverwachts toch een 11e seizoen, terwijl the wb van de langstlopende familiedrama uit de vs al de series finale had uitgezonden. ook comedy reba werd op het allerlaatste moment toch vernieuwd, vanwege de boete die the cw zou krijgen bij het niet bestellen van een nieuw seizoen (naar verluid een boete van 20 miljoen dollar) vanwege het mislopen van syndication inkomsten bij de producent.met het samenvoegen van twee programmeringen heeft the cw weinig nieuws nodig. niet voor niets kondigde men slechts 3 nieuwe series aan: 2 drama's en 1 comedy. het betreft een spinoff van girlfriends getiteld 'the game', een nieuwe dramaserie uit de koker van kevin williamson (verantwoordelijk voor dawsons creek) getiteld hidden palms en runaway, een dramaserie van darren star (melrose place, sex and the city).



posted by tvtoekomst at 23:52
       |
         6 comments









	 

	 'beste idee' van veronica naar talpa?
	 
    


afgelopen twee jaar zond veronica de reeks 'het beste idee van nederland' uit. charly luske, inmiddels overgestapt naar talpa, presenteerde de laatste reeks. misschien dat de presentator het 'idee' meegenomen heeft, want talpa probeert nu kandidaten te werven voor 'idee van nederland' (zonder 'het beste'). de site van stichting beste idee van nederland (bin) geeft echter nog gewoon veronica weer als broadcaster. gaat het dus om hetzelfde programma, of toch iets anders? in de verenigde staten zond abc afgelopen seizoen ook een uitvindersprogramma uit: 'american inventor'. dat programma keer wegens succes terug in het nieuwe seizoen.



posted by tvtoekomst at 23:44
       |
         0 comments










previous posts

verhuisbericht
primeur: klasgenoten terug op tv
primeur: beau in 'man en paard'
mega-update 2
mega-update 1
the bold verhuist - wat zijn de gevolgen?
primeur: rtl breidt woonavond uit met 'property la...
primeur: nieuwe talkshow nl 1 heet 'pauw & witteman'
primeur: bnn komt met soapstrijd
samenwonen gehalveerd terug

programmaoverzichten 2006-2007
kro
rtl 4
rtl 5
net 5
sbs 6
talpa
veronica
programmaoverzichten 2005-2006
bnn
max
rtl 4
rtl 5
net 5
sbs 6
talpa
veronica
upfronts vs 2005-2006
upfronts: de gevolgen voor nederland
fox stopt met sleazy reality
het belang voor nederland
rtl4-hit joan of arcadia geschrapt
the wb gaat voor de lekkertjes
hoe redden we zinkend schip nbc
onverwachte nieuwe seizoenen
overige overzichten
nederlands drama 2004-2005
nederlands drama 2005-2006
nederlands drama 2006-2007
in ontwikkeling, nog zonder omroep
welke sportrechten liggen waar?
series vs te verwachten in nl
cable series vs
 het blok (net5)
 joe millionaire (sbs6)
 popstars: the rivals (rtl4)
tvt q&a
q&a 1 - over lost
q&a 2 - over het verschil tussen cable, premium cable en networks
q&a 3 - over de status van comedyseries in vs
q&a 4 - over de status van dramaseries in vs
q&a 5 - over de status van realityseries in vs
q&a 6 - over syndication
q&a 7 - over de amerikaanse soapcultuur
q&a 8 - over de werking van tv-serie aankoop
q&a 9 - over de werking van tv-serie aankoop (ii)
programmaoverzichten 2004-2005

avro
bnn
tros
vara
rtl 4
net 5
rtl 5
sbs 6
veronica
yorin
mtv
jetix
archives

juni 2004
juli 2004
augustus 2004
september 2004
oktober 2004
november 2004
december 2004
januari 2005
februari 2005
maart 2005
april 2005
mei 2005
juni 2005
juli 2005
augustus 2005
september 2005
oktober 2005
november 2005
december 2005
januari 2006
februari 2006
maart 2006
april 2006
mei 2006
juni 2006
juli 2006











tvtoekomst


over mij

naam:  tvtoekomst 
locatie:  netherlands 
mijn volledige profiel tonen

 mail tvtoekomst



 














