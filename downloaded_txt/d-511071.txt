


migrantes in australia




















    
	migrantes in australia
	
  










sabato, febbraio 04, 2006




verso sidney 2008primo incontro con le comunità cattoliche italiane in australiaa cura agenzia sirè iniziata, domenica 15 gennaio, la marcia di avvicinamento che porterà i giovani italiani a sidney dove, dal 15 al 20 luglio 2008, si svolgerà la xxiii giornata mondiale della gioventù. una delegazione del servizio nazionale cei per la pastorale giovanile (snpg) è partita, infatti, domenica 15 gennaio, da roma destinazione australia con lo scopo, spiega il responsabile mons. paolo giulietti , "di prendere contatto con la realtà australiana. manca ancora molto tempo ma è importante cominciare. contiamo molto sul sostegno degli immigrati italiani nel paese". a mons. giulietti, rientrato il 24 gennaio, abbiamo chiesto di fare un bilancio del viaggio e del primo impatto con la realtà australiana.che cosa l'ha maggiormente colpita nel suo primo incontro con la comunità cattolica australiana?"abbiamo avuto incontri con rappresentanti della società civile ed ecclesiale. comune a tutti, però, il calore dell'accoglienza e la grande disponibilità, nonostante qui sia tempo di ferie e di vacanze scolastiche. al di là di questo, ciò che colpisce è il grado di sensibilità e di informazione rispetto ad un evento, la gmg, lontana ancora due anni e mezzo. facendo il paragone con il canada - realtà per certi versi simile - la comunità italiana in australia appare maggiormente preparata ad esercitare un ruolo attivo nella preparazione e nella celebrazione della gmg".e, in particolare, dai giovani che impressione ha avuto?"di giovani ne abbiamo incontrati pochi, a causa del periodo di vacanza. nella comunità italiana si registra un ritorno di interesse, da parte della terza generazione per le radici culturali della propria nazionalità, nonostante si tratti di giovani ormai del tutto integrati, la cui prima lingua è l'inglese".ha potuto avere un'idea di come si sta preparando la gmg? si intravedono novità rispetto alle edizioni precedenti?"l'impressione ricevuta è che la preparazione di questo evento stia puntando a valorizzarne al massimo l'incidenza sulla vita quotidiana della comunità cristiana nel suo rapporto con i giovani. la gmg viene percepita e utilizzata come una grande leva per generare un salto di qualità nella pastorale giovanile del paese ospitante. dal punto di vista del programma c'è ancora poco da dire; proprio sul versante della preparazione si registra invece una iniziativa innovativa (ancora allo stadio di progetto): una sorta di newsletter pastorale in più lingue, che porterà in tutto il mondo, via mail, notizie, e soprattutto spunti di crescita spirituale. gli organizzatori intendono proporre un pellegrinaggio spirituale di due anni, per coinvolgere nel cammino della gmg quanti più giovani possibile, anche quelli che poi non potranno venire in australia".quale messaggio porta ai giovani italiani al suo rientro?"quello di una chiesa, di un paese e di una comunità italiana ansiosi di vivere con loro un momento straordinario di incontro, nel segno della fede (per chi crede) e della speranza (per tutti)".quali suggerimenti per la preparazione ha incominciato ad avere da questo primo contatto?"in linea generale, insistere su visione della gmg come processo e non come evento, mettendo al lavoro abbastanza presto una task force di addetti ai lavori e di giovani, che focalizzi sin dal prossimo anno pastorale degli obiettivi a lunga scadenza, capaci di orientare il cammino verso e dopo sydney. inoltre, credo che sarà necessario anche lavorare per pensare in maniera sempre più ragionata e organica una modalità virtuale di partecipazione alla gmg, per i tanti giovani che dovranno rimanere a casa".l'australia é lontana, la distanza influirà sui costi: sarà da pensare qualche iniziativa di sostegno..."forse già al prossimo convegno del servizio nazionale per la pastorale giovanile, a lignano sabbiadoro dal 6 al 10 febbraio, presenteremo un progetto di risparmio agevolato orientato a sydney; inoltre, sono già al lavoro alcuni operatori del settore viaggi, per ipotizzare soluzioni vantaggiose per il volo e il soggiorno. in questo caso, la messa a punto delle proposte richiederà almeno un anno di lavoro".



posted by migrantes at 10:53 pm
0 comments






martedì, gennaio 31, 2006




la chiesa cattolica in australiauna chiesa minoritaria e di grande prestigio.questa recente e prima visita di due uffici pastorali della cei - pastorale giovanile e della mobilità - dal 16 al 30 gennaio ha avuto una convincente e complementare finalità, un primo approccio con la chiesa australiana in vista della prossima xxia “giornata mondiale della gioventù, 15-20 luglio 2008, che ancora una volta riunirà i giovani di ogni continente e nazione, questa volta guidati dal dono dello spirito che rende testimoni e li metterà in dialogo con il santo padre.i molti incontri con vescovi, sacerdoti religiose e laici, australiani e italiani, hanno riscontrato una grande attesa ed una generosa disponibilità per quanto tale evento comporta nella vita ecclesiale e nella società civile e pertanto la forte volontà di prepararlo al meglio.motore di tutta la preparazione e realizzazione è il comitato australiano apposito, presidente il card. pell, arcivescovo di sydney, e segretario il suo vescovo ausiliare fisher, coadiuvato da rappresentati religiosi e laici di tutta l’australia. questa chiesa cattolica in australia è unicamente umanitaria, 35-38% della intera popolazione, a confronto della maggioritaria chiesa anglicana, oltre il 45%. ma si presenta molto compatta e vince e gode di meritata stima nazionale. il direttorio ufficiale della chiesa cattolica in australia, anno 2005-2006, indica una comunità di 4.900.851 fedeli su una popolazione di 18.723.309 abitanti. ecclesialmente diviso in cinque province, sydney, melbourne, adelaide perth, brisbane, di cui la principale è sydney con 1.740.835 cattolici su una popolazione di 6.000.307, seguita da melbourne che conta 1.218.501 cattolici su 4.610,872 abitanti. vanno aggiunte alle citate province la capitale canberra, 160.700 cattolici su 557.400 abitanti, la tasmania con 87.683 fedeli su 454.756 abitanti. una presenza rilevante è data da cattolici di diverso rito, eparchie ucraine e diocesi maronita e melchite. le parrocchie sono in totale 1.363, sacerdoti diocesani 1.973 e quelli religiosi 1153, diaconi permanenti 61.silvano ridolfi



posted by migrantes at 8:47 am
0 comments






domenica, gennaio 29, 2006




italia-australia. la lontananza si accorciaterminata l’emigrazione in massa del dopoguerra già negli anni ’70 che ha registrato un forte impegno pastorale di alcune congregazioni religiose ( cappuccini inizialmente, benedettini e poi in preponderanza scalabriniani) e di non pochi sacerdoti diocesani, la comunità italiana in australia, quasi 300.000 persone, vive due emergenze tra di loro complementari ed interdipendenti: il riconoscimento e le provvidenze per gli anziani della prima generazione e la messa in valore e l’impegno diretto della risorsa viva ed innovante che sono le seconde e terze generazioni.le case di riposo da una parte e l’azione economico-politica dall’altra sono una concreta e positiva risposta a queste attese, anche se non definitive ed ovviamente da potenziare.la vivace rete associativa, la forte presenza di congregazioni maschili, gli scalabriniani in particolare, e femminili, canossiane e paoline, hanno favorito e sostengono il processo di una feconda integrazione nella società e chiesa locale.le non poche visite sistematiche e a vasto raggio della chiesa italiana, dall’ucei ora migrantes e l’invio – seppure inadeguato- di sacerdoti diocesani per la pastorale della mobilità e, da ultimo, i rapporti avviati ed in atto nella prospettiva della giornata mondiale della gioventù del 2008 a sydney da parte dei due uffici nazionali della migrantes e della pastorale della gioventù, hanno avvicinato i due paesi all’opposto geografico e all’unisono nella fede.in particolare l’animazione per la citata giornata mondiale della gioventì che interesserà tutte le comunità italiane in questi due anni, la celebrazione della giornata con il santo padre nel luglio 2008 ed il seguito dell’avvenimento, sono un’opportunità forte ed entusiasmante per un’intensificato dialogo pastorale fra chiesa italiana e chiesa australiana.attesa e disponibilità non mancano, attuazioni e relazioni interecclesiali seguiranno.silvano ridolfi



posted by migrantes at 1:00 am
0 comments






sabato, gennaio 28, 2006




come va ?« comme çi comme ça » risponde carlo, un uomo anziano incontrato sulla strada principale di haberfield un grosso comune vicinissimo al centro di sydney.seduto su una panchina fuori da un bistro’ italiano alle prime ore del mattino si gode un po’ di fresco in attesa che arrivi il caldo proprio di questa stagione che impone di ritirarsi in casa al riparo dalla calura ed in compagnia di un buon fresco assicurato dal condizionatore.il volto segnato da profonde e splendide rughe che dicono tutto del sacrificio e della vita di questo uomo di piccola statura con occhiali spessi che risponde con tranquillità alle domande impertinenti di un cronista sconosciuto ed improvvisato capitato lì per caso.86 anni di vita, originario di potenza, carlo petrino è uno dei numerosissimi italiani che abitano questo comune a ridosso della city della grande sydney. qui, quasi tutta la popolazione è italiana ed ha sviluppato le sue attività produttive e commerciali in pieno stile italiano. caseifici, pasticcerie, biscotterie, alimentari, ma soprattutto caffè e ristoranti. e’ persino piacevole sedersi ai bordi della strada dove la tradizione italica è riuscita a far entrare il costume tipico mediterraneo di gustare cappuccino e cornetto seduti a tavolinetti costretti in spazi troppo piccoli. e tutto alle otto del mattino di una domenica di fine estate alla vigilia della riapertura delle scuole. in poche frasi carlo descrive croci e soddisfazioni della sua vita e della sua famiglia, non si informa molto dell’interlocutore: gli ha dato fiducia e questo gli basta, in fondo è italiano pure lui.si respira aria di casa in questo piccolo centro dove la vita sociale si svolge tutta in un crocevia di qualche centinaio di metri dove trovi tutto quanto serve: banca, chiese, scuole, bar, ristoranti negozi di alimentari e di utensili, lavasecco, abbigliamento, libreria, biblioteca, farmacia, 3 pasticcerie, due panifici ed un’immobiliare e tutto con una presenza italiana ben visibile e impressionante.nelle vetrine non mancano gli oggetti della tradizione relisiosa paesana e regionale, santi e santini, fotografie di procesisoni e di anniversari. qui, qualcuno ha festeggiato i 40 anni di attività e continua con successo.c’è perfino un servizio religioso protestante fatto in lingua italiana e promosso da un pastore dalle chiari origini italiane: ricci. un cliente del bar esce dal locale e fra l’incerto e l’incuriosito saluta carlo e con un po’ di diffidenza l’interlocutore ponendo fine all’improvvisato dialogo e costringendolo a salutare il petrino che, per finire, acconsente lo scatto di una fotografia. saluta e si incammina con passo incerto e trascinato verso casa sua dove l’aspetta la moglie siciliana più giovane di sette anni.auguri carlo petrino che la vecchiaia ti sia buona.dl



posted by migrantes at 12:53 am
0 comments






venerdì, gennaio 27, 2006




canberra. una comunità italiana nella capitaleviene calcolata su 10.000 persone, italiani di vecchia data e giovani delle nuove generazioni, la comunità italiana nella bella ed ordinata capitale australiana, canberra. un prete italiano che li aiutasse a vivere il distacco dall’italia, sia come comunità religiosa che civile, ed il primo impatto in australia lo hanno praticamente avuto dagli anni ’50.prima don boasso, poi i fratelli agostino e giorgio gonella, tutti provenienti dalla diocesi di alba, e quindi don natale montanari da latina ed infine, da quasi trent’anni, il trevisano don canova giuseppe.i trevisani, sono del resto, un forte e compatto gruppo in questa laboriosa e dispersa collettività che ha saputo ormai trovarsi un dignitoso spazio umano e culturale in questa città sorta per volontà amministrativa e tutta linda e ben studiata nei palazzi dei servizi ministeriali e delle rappresentanze diplomatiche.qui la delegazione italiana – formata congiuntamente da membri della pastorale della mobilità, migrantes, e della pastorale giovanile – ha incontrato sia il nunzio apostolico sua eccellenza mons. ambrogio de paoli sia l’ambasciatore d’italia dott. stefano starace janfolla, riscontrando grande attesa e molta disponibilità per l’atteso evento della prossima giornata mondiale della gioventù (sydney 16-20 luglio 2008).nel colloquio, poi, con alcuni membri del comites (comitato italiani all’estero) e con il parroco don canova, è stata ancora più compiutamente illustrata la prevista partecipazione italiana all’evento citato e studiato l’atteso coinvolgimento dell’intera comunità italiana nel quadro del coordinamento assicurato dal competente comitato della chiesa australiana ed in particolare della diocesi ospitante di sydney. un breve incontro con john monsignor murphi, direttore nazionale per la pastorale etnica in australia, ha favorito la messa in contatto diretto la migrantes con la chiesa australiana.l’auspici e gli intendimenti sono quelli di dare continuità e consistenza ai rapporti per un pieno e fecondo inserimento anche della componente italiana nella vita della chiesa locale.silvano ridolfi



posted by migrantes at 12:22 am
0 comments






giovedì, gennaio 26, 2006




una roccia forte 83 voltemons. dino fragiacomo, nativo di trieste, generoso sacerdote di quella città multietnica di cui ha respirato apertura e laboriosità è a servizio della chiesa australiana in sydney per gli italiani di haberfield.lo abbiamo incontrato dopo la riunione con il com.it.es alla casa italia di sydney, teneva sotto braccio un album di fotografie che mostravano le iniziative e la straordinaria partecipazone degli italiani.dichiara inversamente i suoi anni che si leggono “38” ma sta bene, grazie a dio. il lavoro non manca per questa vasta comunità italiana a cui si sente molto legato.se si vuol tracciare il suo cammino di sacerdote bisogna fermarsi ad alcuni momenti salienti altrimenti la sua capacità, la sua preparzione intellettuale sia teologica che pedagogica, i numerosi incarichi ricoperti in diocesi e le varie iniziative che diresse e condusse richiederebbero una intera enciclopedia.il suo impegno nella diocesi di trieste fu molto grande, come sacerdote con i giovani ed i ragazzi dapprima e poi chiamato dal vescovo ad occuparsi dell’impegno diocesano di preparazione dei corsi per il matrimonio, i rapporti con i mezzi di comunicazione per arrivare al progetto grandioso, quello della costruzione ed animazione del tempio dedicato a maria madre e regina. lo slancio venne sulla grande azione di consacrazione alla vergine che il papa e tutti i vescovi d’italia fecero nel 1959.un impegno titanicoci ha dedicato ben 26 anni della sua vita fin dalla posa della prima pietra benedetta dalla preghiera di giovanni xxiii che decise il titolo del tempio dedicandolo a “maria madre e regina”. la posizione del tempio è alla sommità del monte che sovrasta la città di trieste e sta a indicare la direzione dello sguardo dei credenti e la direzione dello sguardo di maria verso il paesi allora comunisti. paolo vi inviò un tele messaggio il giorno della consacrazione invitando tutti i cattolici a recarvisi in pellegrinaggio. il tempio fu visitato dal papa giovanni paolo ii il 1° maggio 1992 dove rinnovò la consacrazione dell’italia alla madonna.il santuario è stato voluto soprattutto come apertura al mondo dell’est bisognoso di un annuncio e della protezione di maria.il suo sforzo lo portò perfino ad un viaggio di 7 mesi nell’america per annunciare l’iniziativa della costruzione del santuario nazionale.e poi l’arrivo in australia.la visita del papa al santuario nazionale di trieste pose fine al suo impegno pastorale di rettore del santuario. dopo un breve periodo in america la scelta si orientò per l’australia dove vive il fratello con la sua famiglia. fu così che trovò accoglienza dal vescovo di sydney che ben volentieri lo inserì nella sua diocesi come prete ausiliare della parrocchia di santa giovanna d’arco di haberfield con un apostolato da svolgere soprattuto per gli italiani che qui dimorano e che rappresentano quasi il 90% degli abitanti di questo territorio. fu importante e particolarmente faticosa la visita che l’allora vescovo di trieste fece ai primi anni ’90 dove incontrò la comunità giuliano-dalmata residente in australia. un tour de force che lo mise a dura prova ma che risvegliò l’orgoglio dei giuliani nel mondo.sta ancora lavorando con passione e facendo quello che riesce a fare e non è poco vista la veneranda età di ultra ottantenne. in parrocchia si sono avvicendati diversi parroci e sacerdoti, ma l’unico rimasto fisso e fedele è don dino che il suo vescovo di trieste propose al monsignorato che gli fu concesso come cappellano di sua santità allorché partì per la missone fra gli emigranti italiani, quattordici anni orsono.instancabile ma preoccupato per il futurola comunità italiana che frequenta la parrocchia e le attività di mons. dino è sempre più vecchia e bisognosa di accompagnamento. la domanda di servizio pastorale e religioso non cala di certo per queste persone anziane. il riferimento che hanno con la chiesa è sempre attivo ed importante per loro. la messa in lingua italiana ha luogo ogni domenica alle ore 10.00 e c’è sempre una presenza buona con una animazione assicurata dal coro che guida la partecipazione dei fedeli. la radio reteitalia assicura, ogni domenica, la trasmissione in diretta della messa per tutti coloro che non possono intervenire e fa un grande servizio.molte famiglie giovani si sono spostate verso la periferie di sydney e trovano una risposta nelle parrocchie locali, anche se spesso per le occasioni promosse dalla famiglia e dalle associazioni ritornano a questa chiesa.la preoccupazine per mons. dino è legata al futuro perché vede con timore la prospettiva che le comunità italiane in sydney possono restare senza un sacerdote italiano che assicuri la vicinanza alla gente e curi i bisogni pastorali e spirituali senza dimenticare le tradizioni popolari della comunità italiana e tentado di raggiungere le generazioni nate dall’emigrazione.una grande attesanella parrocchia di santa giovanna d’arco dove vive ed opera don dino è senza dubbio la festa della madonna madre e regina che festeggiano ormai da 10 anni attorno al 20 agosto. e’ la festa che ha sempre accompagnato il sacerdozio di mons. fragiacomo e che ha trovato risposta anche in questo territorio. ogni anno qualche migliaia di italiani si danno appuntamento a haberfield per onorare la madre dei cristiani. la solenne processione percorre l’intero perimetro del blocco abitativo partendo dalla chiesa per arrivare al grande cortile della scuola cattolica.una devozione che è ormai consolidata e che diventa importante anche per il tempo di preparazione nella novena che coinvolge molte persone per i momenti di formazione e di preghiera.mons. dino sta coinvolgendo i sacerdoti italiani della città di sydney e varie associazioni disponibili per un grande pellegrinaggio alla cattedrale che si terrà domenica 20 agosto 2006: sarà l’appuntamento prossimo che vivranno gli italiani della città uniti al loro arcivescovo, il cardinal george pell.diverse migliaia di italiani di sydney arriveranno in saint mary’s cathedral per consacrarsi a maria in un rinnovato slancio di amore per il signore e di volontà ritrovata per praticare la propria fede cristiana con impegno e fedeltà. stanno mettendo a punto l’organizzazione che per pasqua vedrà fissato ogni dettaglio.il grande appuntamento per la giornata mondiale della gioventù di sydney nel 2008 potrebbe trovare proprio in questo pellegrinaggio un punto importante perché l’apostolato italiano possa lanciare un cammino pastorale lungo due anni e capace di coinvolgere tutte le comunità italiane della città in una preparazione spirituale ricca di iniziative e proposte alle famiglie, ad ogni categoria di persone e, soprattutto, alle nuove generazioni.dl 



posted by migrantes at 12:41 am
0 comments






lunedì, gennaio 23, 2006




con gli occhi europeinella comitiva in visita agli italiani d’australia c’era don giorgio celora un prete originario di legnano (milano) e da 10 anni missionario tra gli italiani in belgio.abbiamo chiesto di esprimere alcune riflessioni per sottolineare le diversità che ha riscontrato negli italiani incontrati.“nella visita in australia, da subito, i contatti con gli italiani hanno presentato degli elementi fortemente tipici e caratterizzati. soprattutto per me che vengo da 10 anni di presenza come cappellano degli italiani in belgio a liegi.in questo viaggio abbiamo incontrato membri dei com.it.es e del co.as.it e del mondo dei mass-media e delle comunicazioni, delle associazioni e rappresentanti consolari e ci siamo sentiti a casa per l’amicizia, l’affabilità, l’attenzione generosa. un primo elemento caratteristico è la forte motivazione di questi italiani d’australia e dello stesso mondo associativo.la grande distanza della patria, rispetto agli italiani d’europa, ha senza dubbio contribuito ad investire più facilmente tutte le risorse, qui in australia.il proprio attivo inserimento nella società australiana si è unito alla viva coscienza delle proprie radici popolari, religiose e culturali del paese d’origine.il mondo associativo laicale italiano in australia non ha paura e non esita ad esprimere in modo esplicito la propria identità cattolica, un’identità affermata con chiarezza, senza integralismo ed esclusioni di sorta. un cattolicesimo che nella sua chiarezza identitaria non diventa sicuramente un muro di opposizione, ma un ponte di profondo e autentico dialogo.del mondo anglosassone, gli italiani hanno forse mutuato il forte prammatismo ed il senso della concretezza e della operosità. un metodo pratico anche nell’affrontare situazioni e problematiche che forse nel mondo europeo languiscono troppo in visioni ideologiche e prospettive teoriche sterili.si è colpiti della fecondità dell’impegno, della voglia di cercare soluzioni nuove, di darsi da fare e di non rassegnarsi. tutto ciò si è unito alla proverbiale creativà italiana che ha donato nella seconda e terza generazione, per i sacrifici dei padri, persone impegnate con successo nel mondo sociale, politico, imprenditoriale ed artistico.la comunità italiana, ora, è invecchiata ed ha bisogno di sostegno linguistico, di accompagnamento spirituale, umano-psicologico.non deve essere abbandonata, dimenticata e lasciata sola. in molte comunità locali si è così sviluppato un bellissimo volontariato ad opera di persone normalmente arrivate all’età pensionabile ma ancora fortemente attive. ciò costituisce in se stesso un forte segnale per il mondo dei giovani, nel ricevere la testimonianza di impegno degli adulti.ed è proprio il mondo dei giovani che deve avere la più grande attenzione ed amore da parte della società e della chiesa. non è questione di slogans o di luoghi comuni ma è di credere già da ora e per il futuro, che i giovani sono una grande risorsa se sanno trovare nel loro orizzonte emotivo e spirituale, quelle ragioni per impegnare la loro esistenza.dl



posted by migrantes at 12:28 am
0 comments






venerdì, gennaio 20, 2006




wollongong. una diocesi multiculturalecon un sorriso aperto ed attorniato da diversi collaboratori - sacerdoti, suore, laici e laiche impegnate nel settore della mobilità umana e dei giovani - il vescovo peter ingham accoglie la delegazione italiana cei dei due settori della pastorale giovanile e della assistenza agli emigrati italiani, rispettivamente guidate da mons. paolo giulietti e da don domenico locatelli.la ragione dell’incontro è un previo e primo contatto in preparazione alla giornata mondiale della gioventù del 2008 in sydney che sarà condotta sul tema dello spirito che rende testimoni. ma l’occasione è stata opportuna anche per chiarire come questa diocesi (a sole 100 km da sydney con cui confina: 648.000 abitanti di cui 196.000 cattolici serviti da 87 sacerdoti in 31 parrocchie) che il vescovo definisce la più multiculturale nel quadro della multiculturalità australiana, si comporta nella vita pastorale ordinaria.un direttorio steso dopo molta riflessione e molta discussione, depositato nella cancelleria vescovile dal 2004, espone le “linee guida per un consiglio multiculturale per un popolo culturalmente e linguisticamente diverso nella diocesi di wollongon”.partendo dalla considerazione di base che tutti siamo figli di dio e formiamo nella diversità un’unica famiglia di fede, e riconoscendo che le comunità diverse per lingua e cultura, contribuiscono ed arricchiscono la famiglia diocesana con le loro tradizioni liturgiche e devozionali, e che pertanto ognuna ha diritto di dare gloria a dio nella propria lingua e con le proprie e legittime tradizioni, ci si pone le finalità della accettazione, conoscenza e sostegno vicendevoli.concretamente si sostiene l’appoggio ai cappellani etnici, la creazioni di strategie pastorali atte alla crescita e comprensione comuni, il sostegno alle strutture diocesane locali per le famiglie e per gli individuidi lingua e cultura diverse, la promozione di collaborazioni tra queste strutture e quelle diocesani comuni, il legame tra le chiese per un’azione ecumenica, il collegamento con l’ufficio nazionale della pastorale australiana per i migranti ed i profughi.i membri di questo consiglio vengono nominati dal vescovo per tre anni su proposta di persone e gruppi, uno fra i cappellani etnici, tre del popolo e che abbiano esperienza linguistica e relazionale, cinque dalle comunità etniche stesse tenendo conto della concreta origine nazionale e del rito, un rappresentante della curia, uno dell’ufficio dell’educazione ed un altro ancora del settore assistenziale.silvano ridolfi



posted by migrantes at 11:56 am
0 comments










melbourne, una forte e vivace comunitàmelbourne è indubbiamente la città con la maggiore e più strutturata comunità italiana: oltre 100.000 nell’intero stato del victoria, per il 90% concentrati nell’agglomerato di melbourne, sulle 250.000 presenze in australia.pur contando melbourne 3.200.000 abitanti, la visibilità sociale degli italiani è grande sia per i loro successi economici sia per i risultati politici ( 3 ministri dello stato del victoria sono di origine italiana; diversi sono i sottosegretari e molti i deputati). forse meno visibile, ma non meno importante, è la loro presneza ed azione nella chiesa locale. questa conta un milione di fedeli in 220 parrocchie con circa 300 sacerdoti diocesani ed altrettanti religiosi.e’ il vescovo ausiliare mons. hilton dicken ha dare elementi per una comprensione del fenomeno immigrazione nella chiesa e società autraliane. egli, di formazione e professione antropologo, ha fatto uno studio dal vivo sugli aborigeni ed è stato messo in prigione in occasione degli ultimi scontri etnico-religiosi in timor est dove era intervenuto nella sua qualità di vicario episcopali per gli immigrati per portare un contributo alla riconciliazione fra cristiani e mussulmani.e’ questo vescovo aperto e disinvolto che ha notato la forte incidenza culturale in australia del modello americano, il primato cioé dell’economia con i conseguenti comportamenti di vita. in questo contesto, la immigrazione – soprattutto i profughi data la loro forte carica passionale e la violenza della espulsione – si inserisce e tende a far saltare alcuni schemi rigidi locali. egli sottolinea che l’accentuazione sul rispetto ed il sostegno per i diritti umani può costituire una base comune ed unificante e capace di muovere ad una azione salutare ed efficace.la comunità italiana ha raggiunto traguardi e posizioni da cui contribuisce sensibilmente allo sviluppo della società locale ed ecclesiale.anche il 28° congresso della fci ( federazione cattolica italiana) che conta 820 membri distribuiti in 20 sezioni che si è svolto a melbourne, ne è la conferma.il com.it.es. ( comitato italiano all’estero) ed il co.as.it (comitato assitenza italiani) hanno da parte loro mostrato la ricchezza di associazioni e la molteplicità di servizi ( patronati, enti culturali ecc.) e di attività.silvano ridolfi



posted by migrantes at 12:09 am
0 comments












links

migrantes
unpim

posts precedenti

verso sidney 2008primo incontro con le comunità ca...
la chiesa cattolica in australiauna chiesa minorit...
italia-australia. la lontananza si accorciatermina...
come va ?« comme çi comme ça » risponde carlo, un ...
canberra. una comunità italiana nella capitalevien...
una roccia forte 83 voltemons. dino fragiacomo, na...
con gli occhi europeinella comitiva in visita agli...
wollongong. una diocesi multiculturalecon un sorri...
melbourne, una forte e vivace comunitàmelbourne è ...
melbournela delegazione incontra la grande comunit...

archivi










 



