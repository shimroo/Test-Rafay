



nederlandse biologie olympiade










































zoeken naar:





spring naar inhoud
nieuws
leerlingen

onderbouw
bovenbouw
waarom meedoen?
wedstrijdarchief


docenten

agenda
waarom meedoen?
docent aan het woord
aanmelden
wedstrijdreglement
wedstrijdarchief


internationaal

informatie
erelijst


over ons

organisatie
wedstrijdreglement
privacyverklaring
contact


partners

sponsoren
toetspartners


links
 






welkom op de website van de biologie olympiade en de biologie olympiade junior, de grootste wedstrijden in nederland voor scholieren van de onderbouw en bovenbouw van het havo en vwo!


← oudere berichten



uitslag voorronde bovenbouw biologie olympiade 2025



voor de kerstvakantie maakten ruim 5.200 leerlingen uit de bovenbouw van meer dan 200 scholen de voorronde van de biologie olympiade. de leerlingen uit de 4e, 5e en 6e klas kregen een toets met uitdagende vragen om zo hun biologiekennis en -inzicht te laten zien. we kunnen met plezier de uitslag bekend maken van de winnaars die een plek hebben bemachtigd in de tweede ronde. gefeliciteerd!
nbo 2025 bovenbouw – uitslag voorronde
alle deelnemers met 63 punten of meer horen bij de top-10% van nederland en ontvangen een oorkonde van deelname. het is mooi om te zien dat veel scholen gebruik hebben gemaakt van de mogelijkheid om de olympiade digitaal af te nemen met één van onze toetspartners woots en test-correct. dit bespaart veel nakijkwerk.
tweede rondede tweede ronde van de biologie olympiade vindt binnenkort plaats. de deelnemers verdiepen zich hiervoor in een uitgebreide studiebundel over het dierenrijk. ter voorbereiding op de toets die daarna volgt vindt ook een informatieve dag plaats bij naturalis center for biodiversity in leiden. voor de twintig winnaars uit de tweede ronde volgt begin juni de finaleweek. daar wordt duidelijk wie de beste vier jonge biologen van nederland zijn die een plek krijgen in het nederlandse team op de internationale biologie olympiade, dit jaar in de filipijnen.



geplaatst in nbo 
|
geplaatst op 13-01-2025 door roel |
een reactie plaatsen



biologie olympiade op de nibi-conferentie



we kijken terug op een geslaagd bezoek aan de “ritme in de biologie” nibi-conferentie op 15 november. we hebben veel enthousiaste docenten gezien die in december de voorronde van de bovenbouw gaan afnemen in hun klassen, maar we hebben ook nieuwe docenten laten kennismaken met onze wedstrijd. mocht je naar aanleiding van een gesprek vragen hebben, mail ons dan op info@biologieolympiade.nl!
op de informatiemarkt hebben we ook verteld over ons toetsarchief: je kunt meer dan 30 jaar olympiadevragen digitaal doorzoekbaar, gecategoriseerd en gratis terugvinden bij zowel test-correct en toetspers. dat levert vast mooie toetsen op voor jouw leerlingen!
je kunt de biologie olympiade voorronde op papier of digitaal afnemen met woots en test-correct. die keuze is aan jou. de informatie over de bovenbouwtoets komt in de week van 25 november.




geplaatst in algemeen 
|
geplaatst op 16-11-2024 door roel |
reacties uitgeschakeld voor biologie olympiade op de nibi-conferentie



nederlandse leerlingen winnen vier medailles op de internationale biologie olympiade in kazachstan



astana – de vier beste biologieleerlingen van nederland hebben afgelopen week hoog gescoord bij de 35e internationale biologie olympiade. allie zong (18) van het lorentz casimir lyceum, eindhoven eindigde wereldwijd op plek 39 van de bijna 300 deelnemers. zij won daarmee een zilveren medaille. ook demian brantjes (18) en casper heimel (16) van het utrechts stedelijk gymnasium behaalden zilver. arya van der kaaij (17) van het odulphuslyceum, tilburg scoorde een bronzen medaille. nederland wint daarmee voor het vijftiende jaar op rij vier medailles bij de olympiade.
het nederlandse team en hun medailles op de internationale biologie olympiade 2024. van links naar rechts: casper heimel, arya van der kaaij, allie zong en demian brantjes.
uitdagen en medaillesde deelnemers maken tijdens de olympiade vier grote en ingewikkelde practicumtoetsen en twee lange theorietoetsen over uiteenlopende biologieonderwerpen. “het voelde als een achtbaan. ik dacht dat ik één van de toetsen slecht had gemaakt en ik dus geen medaille zou winnen. dus toen ik tijdens de sluitingsceremonie zilver won was ik ontzettend blij!”, aldus casper. toetsen maken ligt olympiade-deelnemers wel, “ze zijn moeilijk, maar het is mooi om met allemaal moderne technieken te werken en biologische puzzels op te lossen”, reageert arya.
uitzonderlijke olympiade-carrièrevoor allie is haar zilveren medaille de afsluiting van een indrukwekkende schoolcarrière. in 2022 won ze als vierdeklasleerling al een zilveren medaille op de internationale biologie olympiade in armenië. in totaal heeft ze in vier jaar tijd bij verschillende olympiades zeven medailles gewonnen op het hoogste niveau, een uitzonderlijke prestatie. ze kijkt met veel plezier terug: “het blijft een bijzonder gevoel om op het podium te mogen staan. meedoen aan bètaolympiades is fantastisch en heel interessant, ik kan het iedereen aanraden. elke keer is het weer super gezellig en een extra stukje levenservaring.” allie begint na de zomer aan een studie biomedical engineering aan harvard university.
competitie en vriendschapde internationale biologie olympiade is de grootste biologiewedstrijd ter wereld. de beste middelbare scholieren uit 75 landen waren te gast in astana, de hoofdstad van het gastland kazachstan. na de wedstrijdweek werden op 13 juli alle winnaars feestelijk gehuldigd. van de europese landen scoort nederland altijd hoog, mede dankzij een goede voorbereiding in eigen land. bij de internationale olympiade ontvangt 10% van de deelnemers een gouden medaille, 20% zilver en 30% brons.
“we hebben een uitstekende week achter de rug. het land was heel gastvrij, alles was tot in de puntjes verzorgd en de wetenschappelijke commissie had uitstekende toetsen ontwikkeld”, aldus teamleider roel baars. “de olympiade is een competitie, maar nog belangrijker is de vriendschappelijke sfeer tussen de deelnemers.” daar is winnaar demian het mee eens: “ik deed vorig jaar ook mee en won toen brons. ik ben trots dat ik nu zilver scoor, maar het werd zo veel leuker toen ik mijn vrienden van vorig jaar terug zag. dat is de echte winst!”



geplaatst in ibo 
|
geplaatst op 14-07-2024 door roel |
reacties uitgeschakeld voor nederlandse leerlingen winnen vier medailles op de internationale biologie olympiade in kazachstan



thijs maartense en ruben winter winnen de biologie olympiade junior



almere – de twintig beste onderbouwleerlingen van nederland streden de afgelopen twee dagen bij aeres hogeschool almere om de eerste plaats in de finale van de biologie olympiade junior. na een intensief tweedaags programma met een uitdagende theorietoets en posteropdracht won thijs maartense (15 jaar van het odyzee college, kloetinge) als beste havo-leerling, en ruben winter (15 jaar, stedelijk gymnasium leiden – socrates) als beste vwo-leerling.
bekijk hier de volledige uitslag.




thijs maartense (links) en ruben winter (rechts) in oranje olympiade-tenue met hun oorkondes, medailles en scholenwisselbekers,
de biologie olympiade junior is een jaarlijkse wedstrijd voor de onderbouw van het havo en vwo. aan de voorronde op school deden meer dan 6.700 leerlingen mee. na twee selectierondes bleven de beste 20 finalisten (10 havo, 10 vwo) over. zij waren te gast bij aeres hogeschool almerewaar ze zich verdiepten in de wereld van de insecten en geleedpotigen.
echte biologen trotseren de regende finalisten doorliepen een vol programma met zowel theorie- als praktijkonderdelen. op de eerste ochtend stond de ontleding van een sprinkhaan op het programma, vakkundig begeleid door de practicum-specialisten van aeres. hierop volgden bijpassende colleges over de morfologie en evolutie van insecten verzorgd door anne krediet, docent ecologie bij de opleiding toegepaste biologie. het viel hem op dat de leerlingen heel leergierig zijn: “ze stellen veel vragen en denken echt diep door over de stof. ze pikken de nieuwe informatie uit de colleges zo op.” de leerlingen vervolgden hun dag met een klein onderzoek naar de biodiversiteit van geleedpotigen in de omgeving van de school. het slechte weer mocht de pret niet drukken en de groep trotseerde als echte biologen de regen tijdens het veldwerk.
de verkregen data werd verwerkt tot een poster die werd beoordeeld door een kritische jury. samen met de scores van een pittige theorietoets bepaalde dat de einduitslag. hoofd-organisator deniece laanen (namens aeres) kijkt terug op een geslaagde twee dagen: “bijzonder om de finale van de olympiade mee te mogen maken en te zien hoe iedere deelnemer er op zijn of haar eigen manier van genoten heeft. fijn om hier een bijdrage aan te mogen leveren.”
mooie prijzenhet olympiade-programma werd afgesloten met een feestelijke prijsuitreiking in het gezelschap van de trotse ouders en middelbare school docenten van de finalisten. interim directeur suzanne koenders reikte namens aeres de prijzen uit. ze kijkt terug op een geslaagd evenement: “wat fantastisch om zoveel enthousiasme en passie bij deze leerlingen te zien, dat is waar biologie om draait”. alle finalisten werden hartelijk gefeliciteerd met hun mooie presentaties. de trotse winnaars kregen daarbij nog een mooie medaille en mochten namens hun docenten de scholen-wisseltrofee en een gesponsorde pipetten-set namens minione in ontvangst nemen,




geplaatst in boj 
|
geplaatst op 20-06-2024 door roel |
reacties uitgeschakeld voor thijs maartense en ruben winter winnen de biologie olympiade junior



← oudere berichten







laatste nieuws
uitslag voorronde bovenbouw biologie olympiade 2025
biologie olympiade op de nibi-conferentie
nederlandse leerlingen winnen vier medailles op de internationale biologie olympiade in kazachstan
thijs maartense en ruben winter winnen de biologie olympiade junior
 





de biologie olympiade wordt mede mogelijk gemaakt door:




























 








contact: info@biologieolympiade.nl
 




					nederlandse biologie olympiade				


mogelijk gemaakt door wordpress.



























