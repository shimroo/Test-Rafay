


























rust, kracht en inspiratie ...





15 mrt t/m 16 mrt 2025
goed gereedschap, rozen en clematis dagen








home


catalogus


de collecties



salvia - npc


echinacea - npc


epimedium


siergrassen


jungleplanten


botanische rariteiten


eenjarigen & dahlia's


varens





de tuinen



ons tuingoed


de moerbedden


de echinacea- en prairietuin


de salvia- en grassentuin


de privétuin


schaduwtuin


het achterland





tuinwinkel


brocante


ontwerp en aanleg


agenda


tuinclubs welkom



arrangementen voor groepen











rust, kracht en inspiratie ...
   
rust, kracht en inspiratie.... dat biedt de tuin. we ervaren het iedere dag als we over ons tuingoed lopen. de vrolijk makende luchtigheid van de salvia- en prairietuinen, de ingetogen schoonheid van de bostuin, de exotische rijkdom van de jungletuin met boomvarens, fatsia's, schefflera's en mammoetblad (gunnera manicata en tinctoria).
we hebben de indruk dat veel mensen de afgelopen jaren de tuin hebben (her)ontdekt. al die oude en nieuwe tuinliefhebbers nodigen we uit om inspiratie op te doen. ons terrein is groot - 4 hectare; je hebt letterlijk de ruimte. en onze plantencollectie is één van de grootste en meest verrassende van nederland.
de kwekerij en de tuinen zijn geopend van 1 maart tot half november. daarnaast organiseren we maandelijks bijzondere themaweekends - vaak in samenwerking met gewaardeerde collega-kwekers - , zoals de jaarlijkse alternatieve kwekerijdagen op 26 en 27 april 2025.
in 2025 vieren we een jaar lang ons 25-jarig bestaan! nadere informatie volgt.
advies: bereid je bezoek aan de kwekerij voor aan de hand van onze digitale planten catalogus (zie hiernaast) en maak een lijstje; dat voorkomt onnodig gezoek en biedt je meer tijd om lekker te genieten.
via onze nieuwsmail en facebook houden we je verder op de hoogte.  
van harte welkom op ons tuingoed! en ja, ook de hond mag mee - mits aangelijnd.
andries bierling & bob foltz
for summary in english, go to https://www.tuingoedfoltz.nl/artikel/welcome-to-visitors-from-outside-nl/



 wintersluiting tot 1 maart
 bestel vruchtbomen, kleinfruit en haagplanten
 alternatieve kwekerij dagen
 goed gereedschap, rozen en clematis dagen
 tuinvaren- en schaduwplanten dagen
 rare planten dagen 
  midzomer markt - salvia & echinacea dagen
 grote exoten markt 
 blog: de slak te slim af...
 blog: tuingoed foltz in binnenstebuiten




17 nov t/m  1 mrt 2025
wintersluiting tot 1 maart

onze wintersluiting is inmiddels ingegaan. tot 1 maart zijn we uitsluitend op afspraak geopend. 
 
maar we helpen je graag! op afspraak leveren we nog steeds vaste planten, grassen, varens en fruitbomen uit.
ben je  op zoek naar een origineel cadeau voor een geliefde die houdt van planten, tuinen en de natuur?
wat denk je van een mooi stuk tuingereedschap van de wit, een felco-snoeischaar, een regenmeter van glas of een appelboompje in pot?
of ‘geef het voorjaar’ in de vorm van een kleurrijke selectie tuinzaden.
laat je de keus liever aan de ontvanger? 
ga dan voor een foltz-cadeaubon ter waarde van een zelf te bepalen bedrag. de gelukkige kan in 2025 (en lang daarna) naar hartenlust putten uit onze enorme plantencollectie.
 
wil je een afspraak maken? bel (06) 10 59 34 37 of stuur een mail met je wensen naar kwekerij@tuingoedfoltz.nl 
 
lees meer



 5 dec 2024
bestel vruchtbomen, kleinfruit en haagplanten

 
 
van eind oktober tot begin april hebben we een fraaie collectie vruchtbomen en kleinfruit op de kwekerij. veel oude rassen als groninger kroon, zoete kroon en notarisappel en minder bekende fruitsoorten als mispel, kweepeer en nashi-peer. de bomen leveren we in hoogstam, halfstam en struikvorm. ook veel blauwe bessen, aalbessen, kruisbessen en ander kleinfruit.
op 17 november is onze wintersluiting ingegaan. je kunt echter wel bestellingen doorgeven via (06) 10 549 34 37 of kwekerij@tuingoedfoltz.nl en deze op afspraak afhalen.
 
haagplanten
ook kun je in deze periode haagplanten bestellen zoals beuk, haagbeuk, meidoorn, liguster, veldesdoorn, ilex crenata (vervanger van buxus), taxus en prunus laurus. de meeste soorten kunnen we binnen enkele dagen op afspraak uitleveren.
stuur een mail naar kwekerij@tuingoedfoltz.nl of bel (06) 10 59 34 37.
een volledig overzicht van fruitsoorten vind je verder op in deze tekst.
niet-genoemde soorten zijn meestal wel te bestellen.
we doen graag een prijsopgave.
 
lees meer



26 apr t/m 27 apr 2025
alternatieve kwekerij dagen

 
internationale plantenmarkt
op zaterdag 26 en zondag 27 april 2025 vinden op ons tuingoed de alternatieve kwekerijdagen plaats, de naam die we sinds 2023 voeren voor de voormalige noordelijke kwekerijdagen. de nieuwe naam illustreert de verdieping van het evenement als podium voor gespecialiseerde kwekers uit binnen- en buitenland. zo’n 35 deelnemers uit nederland, belgië, duitsland en zweden – kwekers, ontwerpers, kunstenaars en andere tuinspecialisten – presenteren gezamenlijk een unieke collectie aan bijzondere planten en andere tuin-gerelateerde zaken. het aanbod van de kwekerijdagen is daarmee nog sterker plant- en fijnproevers-gericht. oftewel een eldorado voor plantenliefhebbers en dè kans om nieuwe en onbekende planten te ontdekken.
uiteraard zorgen we ervoor dat de geweldige sfeer van 'liefhebbers onder elkaar' blijft bestaan.
tijdens deze editie besteden we ook aandacht aan het 25-jarig bestaan van onze kwekerij.
lees meer










verzenden



tuingoed foltz

				hereweg 346
				9651 at meeden
				t (0031) 598 635 000
				f (0031) 598 635 750
kwekerij@tuingoedfoltz.nl



openingstijden

dinsdag t/m zaterdag
10:00 - 17:00
1e & 3e zo v/d maand
11:00 - 17:00
feestdagen
11:00 - 17:00




social media








 








