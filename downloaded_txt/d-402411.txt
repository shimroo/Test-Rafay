



mikkels blog


















































tower, this is ghost rider requesting a fly-by …
skrevet 16. september 2010 kl. 00:02 af mikkel herold |  ingen kommentarer »

i dag har verdens største passagerfly – airbus a380 – været på besøg i dansk luftrum.
som et led i en række testflyvninger, der blandt andet skal give piloterne tilstrækkeligt med rutine før de bliver sluppet løs i den kommercielle lufttraffik, landede den store fugl onsdag morgen i kastrup lufthavn. her til aften skulle den så returnere til frankfurt, men man valgte at slå et slag forbi billund lufthavn og lave en såkaldt “low fly-by”, hvor man svæver hen over landingsbanen i cirka 50 meters højde – og det skulle vi selvfølgelig op og se!
da vi kom til billund var der allerede helt fyldt med biler på vejen, der går på tværs for enden af landingsbanen. heldigvis kunne man parkere på en mark, der ligger lige ved enden af landingsbanen, og det gjorde vi. omkring klokken 20:05 kunne man skimte et lys i det fjerne, og alle vidste, at det var airbus’en, der var på vej.
støt og roligt kom den nærmere, og den nåede næsten ned og røre jorden, inden der igen blev sat kraft på motorerne, og den gigantiske metalkolos brølede hen over hovederne på alle os forventningsfulde tilskuere – det var et surrealistisk og ualmindeligt imponerende syn. og også lidt skræmmende …!
desværre var det for mørkt til at jeg kunne få taget nogle gode billeder, men her er alligevel, hvad der kom ud af det:
this slideshow requires javascript.
og titlen på dette indlæg refererer naturligvis til denne klassiske sekvens fra 80’ernes ultimative drengerøvsfilm, “top gun”:




omlægning til wordpress
skrevet 6. september 2010 kl. 22:01 af mikkel herold |  1 kommentar »

nå, nu er det snart ved at være et år siden jeg sidst fik skrevet noget på blog’en her, så mon ikke det er ved at være tid til lidt nyt …?
der er – som sædvanlig – ikke fordi det har skortet på emner at skrive om: sara er begyndt i 1. klasse, ida er blevet “en af de store” i børnehaven, sting har udgivet endnu et album på deutsche grammophon, et bryllup er under opsejling(!), og generelt er vi alle blevet et år ældre – og måske også klogere.
hvis vi lige skal runde emnerne, så er vi nu forældre til et “rigtigt” skolebarn, og folkeskolen har naturligt nok ændret sig en del siden jeg gik i 1. klasse i 1982: det er smartboards på væggen og fem kilo bøger i tasken, der er forældreintra og digitale skolefotos, og der stilles umiddelbart noget højere krav til børnene end i min tid (så vidt jeg husker!). heldigvis er sara glad for at gå i skole, og jeg er blevet valgt ind i skolebestyrelsen, så jeg lærer også en masse om “den nye folkeskole”.
ida – og resten af “krudtuglerne” – er nu de store i vorupparkens børnehave, og de skal såmænd starte i førskole allerede efter påske! hun er stadigvæk meget glad for sin børnehave, og de laver stadigvæk lige mange aktiviteter med børnene, så hun bliver også udfordret.
stings seneste album hedder “symphonicities”, og består af genindspilninger af mange af hans numre, men udsat for the royal philharmonic concert orchestras behandling. umiddelbart kunne dette lyde som endnu en “fuser” – disse “rock-star goes classic”-projekter har det med at blive noget søgte – men det er faktisk en rigtig god plade! arrangørerne har fået frie hænder til at fortolke numrene, så det ender sjældent i den ligegyldige gang stygersuppe, som man ofte hører på sådanne albums. f.eks. indledes pladen med den gamle police punk-klassiker “next to you” udsat for symfoniorkester! det er måske ikke pladens mest vellykkede nummer, men hvis man kan sætte et symfoniorkester til at spille andy summers’ over 30 år gamle guitarriff, så er alt muligt! det, der gør pladen unik er dog, at det ikke udelukkende er stings “kendte” numre, der har fået en omgang i den symfoniske tørretumbler; der er også blevet plads til en række af hans mindre kendte numre, heriblandt min egen personlige favorit, the pirate’s bride. sting har netop givet to koncerter med the royal philharmonic concert orchestra på det kongelige teater i københavn, men jeg nåede desværre ikke at få billetter – øv!
og så var der noget med et bryllup … ja, gitte og jeg skal giftes den 18. september i skjoldhøj kirke!
nå, men det jeg egentlig ville skrive om i dette indlæg var, at der er kommet en ny motor i maskinrummet her på hjemmesiden – nærmere bestemt har jeg omlagt siden fra cms-systemet serendipity til wordpress. og hvorfor nu det? da jeg i sin tid oprettede en blog her på siden, valgte jeg systemet serendipity til formålet, og det har fungeret fint, men tiden er ved at løbe fra projektet: det er – ligesom wordpress – et open-source-system, der udvikles af frivillige, men gruppen af udviklere er markant mindre end udviklergruppen bag wordpress, og det gør, at systemet lige så stille sakker bagud i forhold til de krav, der efterhånden stilles til hjemmesider. specielt findes der ikke nær så mange udvidelsesmuligheder (plugins) til serendipity, og det var det, der gjorde udslaget for mig.
derudover har wordpress den store fordel, at det kan håndtere både blogindlæg og statiske sider. dvs. at jeg med wordpress kan styre alle dele af hjemmesiden samme sted fra. serendipity håndterede kun blog-delen, mens de statiske sider (f.eks. min profilside) skulle redigeres med et eksternt program.
rent praktisk foregik flytningen ved, at jeg eksporterede alle mine blogindlæg som et rss-feed fra serendipity, og dette feed kunne så importeres i wordpress – nemt og smertefrit, og dog … ud over lidt problemer med at specialtegn (æ,ø,å og andet) til tider gik i kludder, var det store problem, at de kommentarer, der var kommet på blogindlæggene ikke blev flyttet med over, så disse måtte jeg indtaste igen manuelt. til det formål hentede jeg plugin’et better comments manager som gjorde, at jeg f.eks. kunne redigere tidspunktet for kommentaren, så den matchede den oprindelige dato.
herefter skulle alle de statiske sider flyttes over, og det gik for det meste også smertefrit ved hjælp af simpel copy-paste.
den store udfordring var at få flyttet de sider, der indeholder forskellige former for dynamisk indhold – f.eks. gæstebogen eller siden med midi-filer. på disse sider finder der noget php-kode, som gør, at man kan interagere med siden, f.eks. vælge en midi-fil på listen og så få den spillet. eftersom hele wordpress også bygger på php, og alle sider bliver genereret dynamisk ved hjælp af diverse php-funktioner, så er det ikke helt ligetil at få afviklet sin egen php-kode på siderne. heldigvis findes løsningen i form af plugin’et exec-php (eller lignende plugins med samme funktionalitet). med dette plugin installeret kan man skrive php-kode på sine sider og få den afviklet som før.
dog stødte jeg ind i en enkelt problem, nemlig at wordpress’ indbyggede editor kunne finde på at indsætte html-koden for linjeskift (<br>) i koden og derved ødelægge php-koden. løsningen på dette problem er ikke så elegant, men den virker: først installeres plugin’et disable texturizer, og derefter modificerer man filen formatting.php i mappen ‘wp-includes’ som beskrevet i denne denne opskrift. herefter skal man blot indtaste <!–plain_text–> øverst på sin side, og så er de uønskede koder væk! ulempen ved denne metode er, at de ændringer, man laver i filen formatting.php bliver overskrevet, når man opdaterer wordpress, så husk at have en backup liggende.
af andre nyttige plugins, jeg har installeret, vil jeg nævne disse:

aksimet: tjekker alle kommentarer for spam – meget effektivt
bad behavior: beskytter wordpress mod angreb fra spambots
better protected pages: i wordpress kan man sætte et kodeord på sine sider, men der findes som standard ikke nogen måde at logge ud af siderne igen. med dette plugin får man den mulighed, og selve login-siden bliver også noget pænere at se på
exclude pages from navigation: simpelt lille plugin, der giver mulighed for, at man kan oprette statiske sider, uden at disse vises i den automatisk genererede menu (som ellers er standard-opførslen i wordpress).
login lockdown: beskytter administrationsdelen mod uautoriserede, automatiserede login-forsøg ved at blokere login-forsøg fra en given ip-adresse, hvis der registreres mere end tre forgæves login-forsøg
my page order: giver et nemt interface til at styre rækkefølgen af sider i menuen
search engine: forbedret søgefunktion
smart archives reloaded: plugin, der viser et arkiv over gamle blogindlæg på en pænere måde end wordpress’ indbyggede arkivfunktion
vice versa: lille plugin, der konverterer et blogindlæg til en statisk side eller omvendt. praktisk, hvis man ved en fejl opretter den forkerte type.

der er ikke den store synlige forskel på siden før og nu, bortset fra et mindre farveskifte i menuen (bare fordi!). det er “motoren” der driver siden, der er blevet skiftet ud. i den forbindelse er koden blevet opdateret fra den – efterhånden gammeldags – html 4.01-standard til den mere fremtidssikrede xhtml 1.0 transitional, og tegnsættet er gået fra iso-8859 til utf-8, som er et mere universelt tegnsæt, der – alt andet lige – skulle gøre siden mere tilgængelig for forskellige platforme.
det var alt for nu – jeg skriver igen i september 2011!



en jæger gik at jage
skrevet 22. september 2009 kl. 18:40 af mikkel herold |  ingen kommentarer »

nu har mester boet hos os i godt 1½ måned, og han er faldet virkelig godt til. han har i sandhed noget at leve op til efter en kat som fussen, men indtil videre har han ingen problemer i den henseende – han er simpelthen en fantastisk god kat!
kvarterets smådyr kan også ligeså godt begynde at indstille sig på, at der er et rovdyr i nabolaget, for mester er har nemlig både taget sin første fugl (en granvoksen solsort) og sin første mus.
sidstnævnte fangst nåede jeg at forevige digitalt, så derfor er her – til skræk og advarsel – kattens leg med musen (inklusive nysgerrige kommentarer fra både sara, ida og mig selv):




forsmag på nyt sting-album
skrevet 16. august 2009 kl. 00:23 af mikkel herold |  ingen kommentarer »

som nogen måske ved, så barsler sting med et nyt album til efteråret – nærmere betegnet den 26. oktober.
og hvad har vi så i vente efter den veloverståede gendannelse af the police? en revitaliseret sting, der oser af nyfunden kreativitet og utæmmelig sangskriverkløe, der giver den hele armen på et stilskabende jazz-pop-rock-whatever-album omgivet af et miks af musikalske koryfæer og up-and-coming-kunstnere fra såvel musikscenens hovedstrøg som dens baggyder …?
desværre nej!det nye album får titlen “if on a winter’s night”, og bliver, ifølge den officielle pressemeddelelse, en samling “traditional music of the british isles” og “a collection of songs, carols, and lullabies” – med andre ord, ikke noget nyt musik, men en række nyindspilninger af gamle engelske folkeviser og sange.
pladen udgives, ligesom stings seneste soloudspil (lut-albummet “songs of the labyrinth”), naturligvis på deutsche grammophon, og den indeholder også nyindspilninger af to af hans egne numre, nemlig de smukke “lullaby for an anxious child” og “the hounds of winter”.
det lyder alt sammen meget smukt og stemningsfuldt, men alligevel … stings seneste “rigtige” (læs: pop/rock) soloudspil er sacred love fra 2003, så havde det ikke været mere interessant at høre, hvad de mellemliggende seks års begivenheder havde sat af musikalske spor hos den aldrende sangskriver på et album med ny musik?
har “broken music”-turnéen med bl.a. den unge, energiske trommeslager josh freese, og den efterfølgende og overraskende genforening med de to andre police-mænd da slet ikke afstedkommet noget ny musikalsk inspiration? og føler den før så engagerede sangskriver mon ikke snart behovet for at kommentere verdens gang igen?
tilsyneladende ikke – i hvert fald ikke i denne omgang. det forlyder dog, at der er et album med nyskreven musik i støbeskeen også, men indtil videre må vi altså nøjes med en gang smuk og stemningsfuld – men muligvis også lidt småkedelig – vintermusik.
interesserede kan høre mere om det nye album og tankerne bag det på amazons hjemmeside



mester er flyttet ind
skrevet 3. august 2009 kl. 11:34 af mikkel herold |  ingen kommentarer »

da vores kære, gamle fussen er desværre ikke dukket op, har vi besluttet os for at anskaffe os en ny kat – og han er flyttet ind hos os i onsdags.
vi fandt ham på sønderjyllands internat i gram (efter et mindre heldigt besøg hos sydøstjyllands internat i fredericia, der på det nærmeste smed os ud, fordi vi ikke havde bestilt tid – det på trods af, at de efter eget udsagn havde en kat, der var klar til afhentning …!), hvor han gik og hyggede sig sammen med sin søster.
han virkede umiddelbart som en meget glad kat, og han ville meget gerne snakke, så vi slog til, og det har vi bestemt ikke fortrudt.
vi har døbt ham mester, og han er opkaldt efter den frække, frikadelleelskende hund i alberte og thomas windings fantastiske “mestersang” fra den lige så fantastiske plade sludder og vrøvl gamle jas (køb den!).
vi havde beslutte os for at anskaffe en kat, når vi kom tilbage fra vores sommerferie (en herlig tur til pineda de mar og barcelona på costa brava), så vi havde gået og snakket om forskellige navne, dog uden at finde det helt rigtige (ida foreslog “maja” …). på vejen til internatet hørte vi imidlertid mestersangen på en af pigernes cd”er, og alle var enige om, at mester var et godt kattenavn – og derved blev det.
men nu ikke mere snak – lad mig i stedet med stolthed i stemmen præsentere: mester!

mesters tilværelse hos os kan naturligvis også følges i mesters galleri



nyt layout
skrevet 2. august 2009 kl. 23:21 af mikkel herold |  ingen kommentarer »

et af mine sommerferieprojekter har været at få kigget lidt på min egen hjemmeside, som jeg har forsømt en del det seneste år (seneste blog-indlæg er fra november sidste år – pinligt …!).
én af de ting, der stod øverst på min todo-liste var at få lavet et nyt design til siden. som den kodenørd jeg er, skal designet naturligvis være fuldt skalérbart, crossbrowser-kompatibelt og selvfølgelig kun benytte valid kode.
resultatet sidder du og kigger på nu. det er bygget op omkring den såkaldte &quot;wrapper-free holy grail&quot;-kode fra www.alistapart.com – en kode, der giver et fuldt skalérbart layout med tre kolonner, sidehoved og sidefod, og som også virker i internet explorer!
indhold og layout er så vidt muligt adskilt i hhv. html-dokumenter og css-stylesheets. det gør det meget nemmere at ændre/tilpasse layoutet fremover, og en anden bonus er, at man nemt kan skifte hele layoutet på siden uden at skulle ændre i html-koden – man indlæser blot siden med et andet stylesheet.

som den opmærksomme læser måske har bemærket, så har min side i et stykke tid været udstyret med en funktion, der kan gøre netop dette – den er der stadig, og kan nu findes lige under menuen (“vælg layout”). her finder man noget der ligner det gamle layout (“maroon”) samt en sort/hvid-version.
er man til den slags hjemmeside-gadgets, så bør man slå et slag forbi www.csszengarden.com, som er et ekstremt eksempel på, hvad man kan opnå ved at holde indhold og layout hermetisk adskilt: på siden kan man vælge mellem oceaner af forskellige layouts, men finten er, at de alle bygger på nøjagtig de samme html-dokumenter. hvert eneste element på siden har sit eget id, og dermed kan man vha. stylesheets få dem til at se ud præcis som man ønsker det – det er ret imponerende!
så langt kommer jeg nok aldrig med denne side, men du skal da være velkommen til at lægge en kommentar til det nye layout.



fussen er væk …
skrevet 10. november 2008 kl. 13:31 af mikkel herold |  2 kommentarer »

så er der igen gået alt for lang tid siden der sidst skete noget her på blog’en – men den mellemliggende periode har også budt på indtil flere store forandringer for vores lille familie: både gitte og jeg har fået arbejde i vejen, og vi har derfor alle fire rykket teltpælene op og er rykket sydpå.
desværre har familien manglet et vigtigt medlem siden sidste søndag – vores dejlige hankat fussen er nemlig blevet væk …
han var ellers faldet godt til, og vi troede, han havde fået styr på de nye omgivelser, men det var åbenbart ikke tilfældet. han strejfer altid rundt om natten, og så har han tilsyneladende tabt sporet og kan ikke finde tilbage igen.
e. fussen
derfor: skulle der være nogen i vejen eller omegn, der støder på ham, så vil vi meget gerne vide det! han er en stor, flot rød og hvid huskat med en kampvægt på omkring de seks kilo. han er øremærket i venstre øre med nummeret 02nd06.
og skulle der være nogen på stenaldervej der læser med, så hold også lige øje med, om han skulle dukke op der … hvis en kat kan finde vej hjem gennem indtil flere stater i usa, kan fussen såmænd nok også finde tilbage til brabrand!



åbne microsoft access-filer fra et netværksdrev
skrevet 21. marts 2008 kl. 21:04 af mikkel herold |  ingen kommentarer »

for at det hele nu ikke skal handle om tre bedagede herrer, der har valgt at rejse verden tyndt og spille 25 år gammel musik, kommer her en gang computer-snak:
forleden dag ville jeg indtaste et par nyindkøbte dvd’er i min database, som er lavet med microsoft access, men det kunne pludselig ikke lade sig gøre – min gode gamle database, som har kørt problemfrit i flere år, gav nu denne kryptiske fejlmeddelelse, når jeg forsøgte at åbne mdb-filen:
“denne fil kan ikke åbnes i microsoft access. filen ligger udenfor intranettet eller på et website, du ikke har tillid til. filen kan ikke åbnes i microsoft access pga. risiko for sikkerhedsproblemer”
filen lå ganske rigtigt ikke på min harddisk, men på min netværksdisk som jeg har tildelt sit eget drevbogstav – og så ville access altså ikke åbne den.
en tur på google afslørede, at det er den nyeste version af internet explorer (ie7), der er ansvarlig for denne opførsel, og ud fra den engelske version af fejlmeddelelsen (“microsoft access cannot open this file. this file is located outside your intranet or on an untrusted site. microsoft access will not open the file due to potential security problems.”) var det hurtigt at finde en microsoft kb-artikel om problemet. ifølge denne artikel kan man løse problemet ved at åbne internet explorer og tilføje netværksdiskens ip-adresse til sikkerhedszonen “lokalt intranet” (og ja, det er jo microsoft, så naturligvis skal et databaseproblem løses inde fra webbrowseren ).
som sagt så gjort, og så skulle den ged være barberet – men nej! jeg blev ved at få fejlbeskeden, og databasen ville ikke åbne.
så tilbage til google og søge videre, og der var forskellige forslag til en løsning på problemet. alle var enige om, at problemet lå i, at netværksdisken blev opfattet som et websted i internet-zonen (hvilket ikonet i nederste højre hjørne af netværksdiskens mappevindue da også bekræftede), og alle var også enige om, at løsningen var manuelt at føje netværksdisken til zonen lokalt intranet. der var så forskellige meninger om, hvordan man skulle skrive adressen til netværksdisken; nogle foreslog bare den rå ip-adresse – i mit tilfælde “192.168.1.100” – andre sagde at det skulle skrives “file://192.168.1.100”, andre igen foreslog denne variant “file:///u:”, hvor u er det drevbogstav som er tildelt netværksdisken, og så var der nogen der foreslog forskellige varianter hvor man brugte diskens netbios-navn. men lige lidt hjalp det – uanset hvilke krumspring, jeg forsøgte, blev netværksdisken stadig set som en del af internet-zonen.
efter lang tids søgen og grublen, fandt jeg så endelig ad omveje frem til endnu en kb-artikel fra microsoft, nemlig denne: windows internet explorer 7 may not correctly recognize the zone to which a network resource belongs when you access the resource by using a mapped drive in windows vista or in windows xp with service pack 2. kort fortalt fortæller artiklen, at der er en bug i bl.a. windows xp med sp2 (som jeg har) der gør, at der kan gå kludder i zonerne når man bruger et “mapped drive”, altså et netværksdrev med et tildelt drevbogstav. og artiklen fortæller endda også, at der er lavet et såkaldt “hotfix”, som er en lille opdatering, der afhjælper problemet.
hotfixes er som regel ikke direkte tilgængelige på nettet (formentlig fordi de kan gøre mere skade end gavn, hvis man installerer dem uden at være ramt af det problem, de skal afhjælpe), så man skal henvende sig til microsoft for at få fat i det. det gjorde jeg så, men det kom der desværre ikke noget ud af. først fik jeg en venlig mail om, at her var en adresse hvor jeg kunne downloade hotfixet – men man havde blot glemt at skrive adressen i mailen! det gjorde jeg dem så opmærksom på, hvorefter jeg fik denne besked “currently the hotfix described in 929798 is unavailable in danish language” og så et link til en supportside, hvor man formedelst et par tusind gode danske kroner kunne få lov at henvende sig til microsofts produktsupport! virkelig flot, microsoft …
heldigvis er der andre, der er blevet trætte af alt bøvlet med at få fat i microsofts hotfixes, så de har oprettet siden thehotfixshare.net, hvor de har samlet en hel masse hotfixes – og deriblandt også den, jeg skulle bruge. man skal registrere sig for at kunne downloade filen, men det gik nemt og smertefrit, og snart var filen hentet ned (jeg har nu lagt den her på min server – se link nedenfor). så var det bare at dobbeltklikke og installere, og efter en genstart var sandhedens time kommet: jeg åbnede mit netværksdrev og lagde straks mærke til, at ikonet i nederste højre hjørne viste “lokalt intranet”, så nu blev drevet tilsyneladende korrekt identificeret. dobbeltklik på mdb-filen og, voila, jeg havde nu min gamle database igen!
hvis andre har samme problem, kan i hermed spare nogle timers søgen. her er den løsning, der virkede for mig (obs: prøv først trin 3-8 og se om det virker. hvis ikke, så tag trin 1-2 med!):

download og installer filen ie7_windowsxp_kb929798_v2_x86_enu.exe
genstart computeren
åbn internet explorer
vælg menuen funktioner og tryk på internetindstillinger
tryk på fanebladet sikkerhed og derefter på lokalt intranet
tryk nu på knappen websteder og derefter på knappen avanceret
skriv netværksdiskens ip-adresse (uden “file:” eller andet – bare den rene ip-adresse) under “føj dette websted til zonen” og tryk på tilføj
tryk luk og ok hele vejen tilbage

nu skulle netværksdisken gerne identificeres som en del af det lokale intranet, og dermed er der igen uhindret adgang til de gemte filer på disken.
opdatering:
nu gik det lige så godt, og jeg havde endelig fået det til at virke på min bærbare. da jeg så opdagede, at jeg havde samme problem på den stationære pc, tænkte jeg, at løsningen måtte være den samme – men nej! ovenstående metode virkede mystisk nok ikke …
efter lang tids søgen, fik jeg øje på denne advarsel nederst i kb-artiklen fra før: 
“this workaround does not work for unc or file:// addresses that use an ip address. for example, internet explorer identifies \\157.54.100.101\share, or file://157.54.100.101/share, as being in the internet zone, even if you add the appropriate ip address range to the local intranet sites list. in this case, you must use a file:// url that has the netbios name (for example, \\server\share) for the site to be identified in the local intranet zone.”
og det viste sig at være dér hunden lå begravet: jeg havde mappet mine netværksdrev via min netværksdisks ip-adresse, og så kan windows altså ikke finde ud af at det ikke er en internetside. 
løsningen var derfor at afbryde forbindelsen til mine netværksdrev og så oprette forbindelsen igen, men denne gang vha. servernavnet i stedet for ip-adressen. altså mapper jeg nu mine drev til “\\minserver\minmappe” i stedet for “\\192.168.1.100\minmappe”, og så virker det også på den stationære – dog med den vigtige tilføjelse, at punkt 7 ovenfor skal være:

skriv netværksdiskens netbios-navn med to omvendte skråstreger foran (f.eks. “\\minserver“) under “føj dette websted til zonen” og tryk på tilføj

opdatering 2:
det skal åbenbart ikke være nemt, dette her … hvis du får en fejlmeddelelse i stil med “netsværksstien blev ikke fundet”, når du forsøger at mappe drev via netbios-navnet (og det gjorde jeg pludselig!), så er det fordi windows ikke kan finde ud af, hvilken ip-adresse den skal “oversætte” netbios-navnet til.
den eneste løsning, jeg har fundet indtil videre er, at skrive oplysningerne ind i windows” hosts-fil. det er en slags “telefonbog” med oplysninger om, hvilke ip-adresser, der hører til hvilke netbios-navne (og også almindelige domænenavne, hvis man vil det).
sådan gør du:

åbn mappen “c:\windows\system32\drivers\etc” og find filen “hosts” (eller søg efter filen, hvis den ikke findes der)
åbn filen med notesblok, wordpad eller en anden simpel teksteditor
find den linje, hvor der står “127.0.0.1       localhost” – er som regel nederst i filen
tilføj en linje nedenunder efter dette princip: “ip-adresse       netbiosnavn” – i mit tilfælde blev det til “192.168.1.100   nas_disk”
gem filen – husk at den ikke skal have nogen filendelse (altså ikke f.eks. “hosts.txt”, men bare “hosts”)

nu ved windows, hvilken ip-adresse den skal hente, når man beder om adgang til et drev via netbios-navnet.
den sidste opdatering burde ikke være nødvendig, hvis ellers netværksdisken er i samme arbejdsgruppe som alle de øvrige maskiner, men selvom den er indstillet sådan hos mig, så vises den alligevel ikke sammen med de andre arbejdsgruppecomputere – og derfor har jeg været nødt til at lave dette sidste trick. mon der kan dukke flere genvordigheder op nu …?



men nej!
skrevet 27. februar 2008 kl. 14:21 af mikkel herold |  ingen kommentarer »

så er beslutningen taget – the police stopper definitivt, når de har overstået tredje del af deres turné, der besøger forskellige steder i europa (og altså også haderslev) og slutter af med en række koncerter i usa.
altså, ikke noget nyt album – og sandsynligvis ingen nye sange fra trioen. øv – det kunne ellers have været spændende at høre, hvad de kunne finde på.
til gengæld vil sting udgive nyt album i 2009 (stingus siger, at det bliver allerede i løbet af foråret!), og det bliver da spændende at se, hvor han er havnet musikalsk efter denne turné – og hvem ved, måske bliver der plads til en gæsteoptræden eller to fra d’herrer summers og copeland.



nyt album fra police?
skrevet 13. december 2007 kl. 00:22 af mikkel herold |  ingen kommentarer »

så kører rygterne igen – denne gang om et muligt nyt album fra the police!
det er – som så ofte før – stingus der er først med nyheden. de henviser til en “sædvanligvis pålidelig kilde”, og oplyser, at materialet til det nye album allerede er blevet “brought together” – hvilket muligvis kunne tyde på, at der bliver tale om genindspilninger af gamle numre. udgivelsen er planlagt til efteråret 2008.
update: stingus citerer andy summers for at sige, at beslutningen om et nyt album ligger hos sting (big surprise …!). jeg tror, han gør det – så må vi se, om jeg får ret!



 




ophavsret



blog-indlæg

februar 2025


m
ti
o
to
f
l
s




 12


3456789


10111213141516


17181920212223


2425262728
 



« sep
 
 


kategorier

andet

computer

ikke kategoriseret

musik

police reunion

sjov




 






© 2002-2025


 




© copyright 2010






 




















































































loading comments...



 


write a comment...




email (required)



name (required)



website

















































