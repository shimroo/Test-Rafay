









lifelog van luna - sinds 2001 -




















































 











 lifelog van luna - sinds 2001 














zoeken naar:



 

home
wie is luna
 








home
wie is luna
 






zoeken naar:















 









  




8 februari 2025

 door    
luna
 · published 8 februari 2025



luna en de eendenbek, deel 3



we leven in 2025 en nog steeds wordt er een medisch instrument gebruikt voor gynaecologische onderzoeken dat 150 jaar geleden is ontworpen. honderdvijftig jaar! door een man uiteraard. en laten we eerlijk zijn; zo’n metalen eendenbek ziet er nog steeds uit als een martelwerktuig uit 1870 en mijn eerste associatie is toch wel de film saw. en dat kan saw 1 tot en met saw 10 zijn en misschien wordt zo’n eendenbek wel gebruikt in de allernieuwste saw 11 die in september 2025 uitkomt; mij zou het niks verbazen.
het erge is; dit zou helemaal niet hoeven. sowieso ziet een eendenbek van plastic er al een stuk vriendelijker uit, maar ariadna izcara gual, afgestudeerd aan de tu delft, en onderzoeker tamara hoveling ontwierpen een nieuw speculum, ‘lilium’, met voordelen voor patiënt, zorgverlener en het milieu. en alsjeblieft, laten zorgverzekeraars, filantropen, investeerders, de overheid, hier eens even heel, heel veel geld in steken. het ontwerp ziet er niet alleen een stuk vriendelijker uit, alles eraan is beter! alles! als het mannen waren die regelmatig een gynaecologisch onderzoek moesten ondergaan, dan lag die lilium waarschijnlijk gisteren al in elke huisartsenpraktijk en ziekenhuis. in alle kleuren van de regenboog! lees hier over de lilium: hier.
en… we leven in 2025 en nog steeds wordt er een glijmiddel gebruikt dat al meer dan 50 jaar op de markt en helemaal niet zo veilig voor de vagina of vulva om een eendenbek in te brengen. of zoals in mijn geval gisteren; er wordt helemaal geen glijmiddel gebruikt. mijn huisarts is een vrouw van nog geen 40 en vond het blijkbaar normaal om een metalen object met een beetje water in mijn vagina te schuiven. het is, nogmaals, 2025! er zijn genoeg goede glijmiddelen op de markt!
een arts kan tijdens een vaginaal onderzoek dan wel 10 keer zeggen dat je moet ontspannen; mijn idee van ontspannen is toch écht iets heel anders dan halfnaakt op de behandeltafel van m’n huisarts liggen met een rekwisiet van saw 11 in m’n kut. maar ja, wat moet dat moet. en ik moest een uitstrijkje. volgens m’n huisarts zag alles er van binnen goed uit; ik had een beeldschone baarmoeder. ze nam het uitstrijkje met een borsteltje en nu we het toch over martelwerktuigjes hebben; zo’n plastic borsteltje dat ze gebruiken voor een echt uitstrijkje is dus héél iets anders dan het wattenstaafje dat ik moest gebruiken bij m’n zelftest.
“au.”
en ik weet niet wat er precies gebeurde, maar het leek alsof de eendenbek dichtklapte toen de huisarts ‘m wilde verwijderen. het voelde alsof er een velletje tussen zat. of dat de eendenbek ineens in een rare positie stond. of dat de zijkant van de eendenbek langs m’n vaginawand schuurde. ik weet het niet. van dildo’s en vibrators weet ik precies wat de werking ervan is op m’n g-spot, m’n vagina, m’n a-spot, m’n clitoris, m’n hele lichaam en geest, maar ja, een eendenbek is toch nét even wat anders.

“sorry daarvoor”, zei de huisarts.
twee dagen heb ik met een vage pijn in m’n onderbuik rondgelopen en ik was vooral heel misselijk van de hele situatie.
en ik ben nu nog steeds zo verkrampt dat ik er waarschijnlijk nog niet eens een breinaald in kan krijgen.


2




7 februari 2025

 door    
luna
 · published 7 februari 2025



luna en de eendenbek, deel 2



wanneer ik de kamer van m’n huisarts binnenkom zie ik dat er over de behandeltafel al een nieuw stuk papier getrokken is en dat de metalen eendenbek waarmee het onderzoek gaat plaatsvinden al in een plastic zak op me ligt te wachten. hoera!
ik heb vaker een gynaecologisch onderzoek of uitstrijkje gehad en ik kom, in ieder geval qua kleding, volledig voorbereid. wat mij betreft zouden uitstrijkjes alleen in de zomer plaats mogen vinden; lekker makkelijk een jurkje, slipje en slippers, zodat je alleen je slipje uit hoeft te doen. de winterse variant hiervan die ik gisteren droeg; een jurk, een shortje, sokken tot over de knie en sneakers. ik hoefde dus alleen maar het shortje uit te trekken! een slimme meid is op een uitstrijkje voorbereid!
daarnaast; ik had m’n eigen glijmiddel meegenomen! ik wist van een vorig gynaecologisch onderzoek in het ziekenhuis dat er met ky-glijmiddel werd gewerkt en daar zat ik deze keer niet op te wachten. ky-glijmiddel bestaat al meer dan 100 jaar en zit al meer dan 50 jaar in dezelfde metalen tube. en… ky-glijmiddel bevat parabenen en glycerine, 2 ingrediënten waar sommige vrouwen een allergische reactie van kunnen krijgen. mijn lijf wordt in ieder geval niet blij van die ingrediënten en ik adviseer vrouwen dan ook altijd; koop een glijmiddel op waterbasis zodat je het altijd met je seksspeeltjes kan gebruiken en koop een glijmiddel zonder parabenen en glycerine.

op een bureautje naast de behandeltafel van de huisarts zag ik gisteren de tube ky alweer liggen. een opgefrommelde, gebruikte tube. een beetje zoals een uitgeknepen tandpasta-tube. getver.
“gebruik je dat glijmiddel?”, vraag ik aan de huisarts.
“nee, ik gebruik eigenlijk meestal een beetje water”, zegt ze.
“oh, want dat glijmiddel is niet okay hoor.”
“oh, ik dacht dat het juist heel neutraal was.”
“nee, dit is juist een ontzettend ouderwets glijmiddel, met parabenen en glycerine. niet heel vrouwvriendelijk. zoek het vanavond maar eens op.”
maar omdat zo’n uitstrijkje niet mijn idee van een feestje is vergat ik mijn eigen glijmiddel erbij te pakken. want; zij is de huisarts, zij zal het wel weten, zij doet het altijd zo, ze zal er wel een reden voor hebben dat ze water gebruikt en ik wil deze hele discussie hier niet hebben. ik wil vooral dat het allemaal zo snel mogelijk voorbij is. ik wil naar huis.
ik roep al bijna 25 jaar dat je, in principe, pas tot penetatrieve seks moet overgaan als je nat genoeg bent. uitzonderingen uiteraard daargelaten, want soms is je hoofd geiler dan je lijf en dan maken de consequenties, kleine wondjes, schraalheid, je niet zoveel uit. maar als je vagina je lief is dan zorg je voor voldoende opwinding, vaginavocht of… glijmiddel! glijmiddel is altijd een goed idee! ook als je wél nat bent. glijmiddel maakt het leven leuker! glijmiddel maakt je seksleven leuker en goed en veilig glijmiddel zou ook een uitstrijkje, of welk gynaecologisch onderzoek dan ook, ietsje aangenamer maken.
toen ik later thuiskwam dacht ik nog even dat glijmiddel het resultaat van een uitstrijkje misschien zou kunnen beïnvloeden, maar dat is niet het geval las ik in het artikel ‘het speculum moet glijden’.
en ja; een speculum of eendenbek moet glijden! net zoals een piemel, pik, vinger, dildo of vibrator moet glijden. en m’n huisarts had gisteren de eendenbek keurig even opgewarmd onder de kraan, zodat er geen koud stuk metaal bij me naar binnen zou gaan, maar ik heb 100 keer liever een koud stuk metaal dat met behulp van wat veilig glijmiddel naar binnen wordt geschoven dan een stroef, metalen apparaat met wat waterdruppeltjes erop.
water is geen glijmiddel.
 
p.s. sliquid sassy is al jaren mijn favoriete glijmiddel. het is wat dikker dan ‘normaal’ glijmiddel, is vrij van parabenen en glycerine en veilig te gebruiken met seksspeeltjes (want op waterbasis) (hier te koop voor € 18,99) (en zit in een leuk roze flesje).
p.s. een tube ky-glijmiddel kost € 6,99 (hier) (maar niet kopen) zit in een ranzige tube en wordt dus nog steeds in ziekenhuizen gebruikt omdat het ‘steriel’ is. maar bevat dus wél parabenen en glycerine en als de verpakking geopend wordt, dan is het ook met de steriliteit waarschijnlijk ook gedaan.
p.s. wat mij dus het allerbeste lijkt; iedere patiënt z’n eigen sachetje met veilig glijmiddel! of je neemt je eigen glijmiddel mee (en vergeet die dan niet te laten gebruiken, zoals ik deed). 


0




6 februari 2025

 door    
luna
 · published 6 februari 2025



luna en de eendenbek, deel 1



misschien ligt het aan mij, maar ik denk dat ik niet de enige ben met deze gedachte tijdens een uitstrijkje; een andere vrouw heeft deze eendenbek in haar kut gehad.
en dat is dan alleen nog maar gedachte nummer 1. want gedachte nummer 2; heel, heel, heel veel andere vrouwen hebben deze eendenbek in hun kut gehad. en dan kunnen we ook wel heel, heel, heel veel mooiere woorden gaan verzinnen voor ‘kut’, maar feit blijft; dit apparaat, dit speculum, heeft bij heel veel vrouwen in hun vagina gezeten. ik vind dit geen prettige gedachte.
meteen daarna gedachte nummer 3; wie heeft deze eendenbek gereinigd? er zullen vast wel allemaal protocollen zijn, standaarden, formulieren die ingevuld moeten worden, speciale schuursponsjes, afwasblokjes. maar; iemand moet een eendenbek na gebruik reinigen. iemand is hier uiteindelijk verantwoordelijk voor.
waarschijnlijk zijn er allemaal sterilisatie-apparaten en machines die die iemand daarbij helpen, maar een eendenbek bestaat uit een aantal onderdelen. en dat aantal is niet 2 of 3, nee, ik denk dat een gemiddelde eendenbek uit minstens 7 of 8 onderdelen bestaat. en om al die onderdelen te reinigen zullen ze uit elkaar geschroefd moeten worden, lijkt me.

gedachte nummer 4; word een eendenbek volledig uit elkaar geschroefd voordat-ie gereinigd wordt? ik neem aan van wel, want ik ga het liefst uit van het goede van de mens en dus ook van de eendenbek-reiniger, maar het lijkt me een gedoetje. het zijn nogal wat schroefjes en moertjes en veertjes en draaidingetjes. maar misschien hoeft een eendenbek niet uit elkaar geschroefd, want in zo’n sterilisatie-apparaat worden alle micro-organismen gedood, maar ik heb iets te veel moord-documentaires gezien; achter een minuscuul schroefje kan nog een minuscuul beetje bloed achterblijven. oh, maar die moordenaars maken de boel vaak alleen maar schoon met een beetje chloor en een ranzig schuursponsje, sja, is toch wat anders dan een sterilisatie-apparaat. wie ben ik om hier mijn mooie hoofdje over te breken?

feit blijft; de eendenbek, of het speculum, dat gisteren bij mij naar binnen is gegaan, is al eerder bij een andere vrouw naar binnen gegaan. vind ik een zeer, zeer, zeer onaangename gedachte. ik wil graag mijn eigen speculum. eigen kut eerst. de hele wereld valt uit elkaar van wegwerpmateriaal en voor zoiets intiems ga je een metalen instrument gebruiken dat 150 jaar geleden is ontworpen? honderdvijftig jaar geleden! een plastic wegwerp-eendenbek is te koop voor minder dan 2 euro!
gedachte nummer 5; die 2 euro zal wel niet vergoed worden door de meeste zorgverzekeraars, want we zullen het voor de vrouwtjes toch eens een heel klein beetje prettiger gaan maken in de wereld. en ja, een wegwerp-eendenbek is misschien niet zo heel goed voor het milieu, maar wat dit betreft; fuck het milieu! weet je hoeveel stress ik krijg van een gebruikte eendenbek in m’n lichaam? en ik denk trouwens dat een wegwerp-exemplaar net zo belastend is voor het milieu als een exemplaar dat gesteriliseerd moet worden en daarna in een plastic, steriele zak moet worden bewaard, maar hé, ik ben geen expert op dat gebied. dat laat ik graag aan de mannetjes met geld over.
gedachte nummer 6; ik heb graag 2 euro over voor een plastic wegwerp-eendenbek. meer dan graag. cash! zet maar een spaarvarkentje neer naast de behandeltafel. en ik wil ook nog wel per uitstrijkje 20 euro doneren voor vrouwen na mij die die 2 euro niet kunnen missen.
gedachte nummer 7; die eendenbek wil ik na afloop van het onderzoek graag mee naar huis nemen, net zoals je vroeger een tandenborstel mee naar huis mocht nemen na de ‘poets-les’ van de tandarts.


1




6 februari 2025

 door    
luna
 · published 6 februari 2025



luna en een positieve hpv-uitslag



“nou, maar ruud, ruud, ruud, moet je zien! dit is me toch wat! het is gewoon een soort wattenstaafje! bij de huisarts word je toch wel een soortement van gefolterd met een plastic borsteltje en dit is gewoon een wattenstaafje! kijk nou!!!!”, riep ik terwijl ik hem het wattenstaafje liet zien waarmee ik net zelf een thuistest ‘bevolkingsonderzoek baarmoederhalskanker’ had afgenomen.
ik deed het wattenstaafje in een buisje. ik deed het buisje in een envelop en de dag erna de envelop in de brievenbus.

nog geen week later kreeg ik een brief met de uitslag van m’n zelftest. ‘er is hpv (humaan papilloma virus) gevonden. dit is niet erg. bijna iedereen heeft een keer hpv.’
nou, dat zal allemaal wel en dat weet ik allemaal wel, ik ken deze materie heel goed! ik ben een sex educator by day, maar een hypochonder by night en een beetje hypochonder denkt meteen; hpv is dan wel niet erg en iedereen kan het een keertje hebben of krijgen, maar het kán een voorbode zijn van baarmoederhalskanker, kortom; ik ga dood. ooooooh, ik ga dood. niet vandaag, maar dan sowieso morgen en ooooooh, haal die hele baarmoeder er gewoon maar uit, ik heb er toch niks meer aan en ik heb er ook nooit wat aan gehad en oooooooh, ja, nu voel ik ook ineens een bepaalde sensatie in een eileidertje, er zitten verklevingen, tumoren op m’n eileidertjes. ik weet het zeker! het ging allemaal niet helemaal de goede kant op gedachte-technisch en ik kon ruud niet bellen, want die zat in een ingewikkelde bespreking op z’n werk en ik ging nog niet dood op dit moment zelf, dus hij hoefde ook niet meteen te komen. dus het werd weer eens tijd voor een hulplijn! ik moest vriendin f. bellen, die weet precies wat te doen in dit soort situaties.
binnen 10 minuten stond vriendin f. op de stoep met wijn en sigaretten, want als je dan toch doodgaat, dan kunnen die paar wijntjes en sigaretten er nog wel bij ook. boeien.
vriendin f. bleef net zo lang bij me tot ruud thuiskwam en ik beloofde plechtig om de volgende dag meteen te bellen voor een afspraak bij de huisarts voor een écht uitstrijkje.
zat ik niet op te wachten, maar ik deed het wel.


0




23 januari 2025

 door    
luna
 · published 23 januari 2025



luna en de marktplaats-meiden



in een vorig leven was ik een groot liefhebber van lush. ik wilde alles hebben. alles, alles, alles!!! alle parfums, alle bodysprays, alle badbommen, alle shampoos, alle bodylotions, alles, alles, alles! een paar weken terug keek ik naar mijn schap met minstens 50 lush-parfums, -bodysprays en -solid perfumes en ik wilde het niet meer. ik gebruikte 90% van de geuren nooit, ik heb m’n eigen favorieten, dus waarom de rest bewaren? een moeilijke beslissing voor een hoarder zoals ik, maar het was écht tijd om afscheid te nemen en de gehele collectie op marktplaats te zetten. hop! erop!
ik deed m’n best op goede, duidelijke, maar ook gezellige productfoto’s van alle items, ik beschreef de items kort en bondig en ik zette alle lush-items op ‘bieden’. ik wist dat ik wat unieke items had, wat ‘collectors items’, dus ik dacht; laat ‘men’ maar bieden, dan zie ik het vanzelf wel. en ik zag het ook vanzelf.

ik hoef heus niet de hoofdprijs, maar op de schooiersbiedingen die ik kreeg zat ik nou ook weer niet te wachten.
awholelotalushielove2003: ‘ik bied € 2,50 op je ’29 high street solid perfume’.
rinskeruiktlekker: ‘ik bied € 5,- op je ‘yog nog parfum’.
een yog nog-parfumflesje in je reet rinske! ik had inmiddels 50 producten online gezet en, nou ja, soms wordt het je gewoon allemaal eventjes te veel en een wijntje is dan alles wat je wil. biedingen hier, biedingen daar, maar het allerergste; dm’s van alle kanten. berichtjes hier, berichtjes daar, ik raakte het overzicht volledig kwijt. iedereen wilde van alles en combinaties daarvan.
melushenmeleven_1980: ‘wat wil je voor de smuggler’s soul-spray?’
ik: ‘ik wacht het bieden even af.’
melushenmeleven _1980: ‘laat maar zitten dan!’
smiletheroses: ‘wat wil je voor 4 parfums?’
ik: ‘welke 4 parfums bedoel je?’
smiletheroses: ‘hoezo, maakt dat uit dan?’
de meest irritante vraag die ik toch zeker wel 200 keer heb gekregen; ‘wat wil je er minimaal voor hebben?’
er staat bieden! bieden! bieden! bieden!!!
cindy<3lush: ‘wat wil je minimaal voor de imogen rose parfum krijgen?’
ik: ‘ik wil er minimaal het hoogste bod voor.’
cindy<3lush: ‘ik dacht dat je wilde onderhandelen.’
nou, cindy<3lush als ik antwoord op jouw vraag ‘wat wil je er minimaal voor hebben?’ met een ‘ik had 35 euro in gedachten.’ dan ga je mij 35 euro bieden, want je zal echt niet hoger bieden, want zo werkt het hele biedings-systeem, het hele vraag-en-aanbod-systeem niet! maar als jij dan 35 euro hebt geboden, dan wil ik eigenlijk toch nog even afwachten of er nog andere marktplaats-meiden zijn die hoger bieden en als dat dan gebeurt door sjanetlekkerblijvensniffelen1986 dan ben jij pissig, want jij hebt me toch geboden wat ik wilde!!! en smiletheroses werd pissig, omdat ik zei dat de ene parfum voor 50 euro verkocht kon worden en de andere voor 20 euro en dat ik haar dus niet random kon laten kiezen voor 4 parfums voor 75 euro totaal. lindalovelush liet me weten dat ze niet zo goed was met bieden. jeetje, lindalovelush, bieden is nou niet echt heel hogere wiskunde, of wel? je kijkt hoeveel centjes je nog in je portemonneetje hebt en je kijkt hoeveel je over moet houden voor de boodschapjes deze week. wat je over hebt zou je eventueel kunnen besteden aan een flesje lush-parfum.
ik heb een hoop pissige en teleurgestelde marktplaats-meiden in m’n dm gehad en ik ging me bijna heel slecht voelen over mezelf. want waarom koos ik er uiteindelijk wél voor om voor olgaolfactorisch een pakketje samen te stellen en niet voor sasparfum? ik wist het niet! ik moest een keer een keuze maken! het begon haast sophie’s choice-esk te worden! ik kreeg ook allerlei advies. ‘zet het dan op vinted.’ ‘zeg dan niet dat je een dealtje wil maken.’ ‘zet dan een minimum-bod neer.’ het voelde allemaal zo onaardig.
dan heb ik het nog niet gehad over de marktplaats-meiden die er uiteindelijk, een dag na een bod, toch vanaf zien om iets te kopen. ik ben godverdegodverdegodverdomme een uur bezig geweest om allerlei lush-items voor je te combineren lalalalalushie en je reageert na 24 uur met een ‘ik zie er toch vanaf.’?
en dan zijn er ook nog de hele zielige marktplaats-meisjes die een dm sturen. ‘ooooh, dit is m’n favoriete geur en ik ben al zo lang op zoek, maar m’n kinderen zijn ziek en zielig en zwak en liggen al weken in het ziekenhuis en ik kan niet meer dan 10 euro betalen voor deze cardamom coffee parfum, maar je zou me er zo ontzettend blij mee maken.’
voor een people pleaser als ik zijn dm’s of conversaties als dit bijna niet te doen. want ik wil iedereen blij maken. ten koste van mezelf. ik wilde al m’n lush-items al bijna door de wc spoelen, maar ik ben blij dat ik dat niet gedaan heb en me langzaamaan een soort ongezien-de-tyfus-mentaliteit heb aangeleerd. kut-dm’s kun je blijkbaar prima naast je neerleggen. ik heb inmiddels al voor meer dan 1000 euro verkocht.
mooi. morgen meteen naar de lush-winkel.


3




17 januari 2025

 door    
luna
 · published 17 januari 2025



luna en de lekkende kraan



“pappapappapappapappa, je moet even komen”, zeg ik door de telefoon.
“wat dan?’, vraagt hij.
“niks ergs, maar je moet gewoon echt even komen.”
“okay.”
m’n vader woont op nog geen 400 meter van me vandaan en staat binnen 5 minuten in m’n woonkamer.
“kom eens hier”, zeg ik en ik loop weer terug richting de hal, “hoor je iets?”
“nee, wat dan?”, vraagt m’n vader.
“kom eens mee naar de overloop”, zeg ik terwijl ik naar de eerste verdieping loop.
m’n vader loopt achter me aan.
“hoor je nu iets?”, vraag ik.
hij hoort nog steeds niets.
ik doe de deur van de badkamer met een theatrale ‘tadaaaaaaaaaaaaa’ open.
“ik heb een nieuwe kraan!”, zeg ik.
“heeft ruud dat gedaan?”
“jazeker.”

ik heb in dit huis samengewoond met diverse mannen en er zijn ook diverse mannen ten tonele verschenen, maar geen van allen voelde zich geroepen om iets aan die lekkende kraan te doen. prima. en ik ging er ook nooit meer om vragen, omdat ik iets te vaak ‘ja’ heb gehoord, terwijl het daarna een ‘nee’ bleek. en het boeide mij ergens ook allang niet meer.
de enige man die zich al jaren ergerde aan mijn lekkende kraan was m’n vader. de keren dat hij heeft gevraagd of ik die kraan nou al een keertje had laten maken zijn nog niet op 100 handen te tellen. “maar dat is toch zonde?”, vond hij. “ik zou helemaal gek worden.” “lekt die kraan nou nog steeds?” of deze: “wat goed dat je eindelijk die kraan hebt laten maken”, en me daarna uitlachen.
maar ik heb blijkbaar een zeer hoge tolerantie voor bepaalde geluiden. en na een jaar of 12 word je immuun voor het geluid van een lekkende kraan. al hoorde ik ‘m heus wel op de achtergrond in de slaapkamer en m’n kantoor. en al was het lekken van langzaam druppelen naar een constant, klein stroompje gegaan. negeren kun je leren.
“hoor je die kraan niet?”, had ruud een paar weken eerder gevraagd.
“nee, die hoor ik na 12 jaar niet meer en ik gebruik die badkamer toch niet, behalve als ik m’n haar wil uitspoelen na het verven”, zei ik.
“maar dat is toch zonde van het water?”
“jesus, je lijkt m’n vader wel.”
de lekkende kraan stond natuurlijk wél ergens voor. spirituele irritantra-types zullen zeggen dat een lekkende kraan in huis, of een lekkage, staat voor het wegdruppelen van je energie aan zaken of personen die er niet toe doen. dat je ‘ja’ zegt, terwijl je ‘nee’ bedoelt. voor mij staat een druppelende kraan vooral voor een leertje dat vervangen moet worden. of een kraan die volledig vervangen moet worden. mijn lekkende kraan stond al jaren voor; kan alsjeblieft iemand dit voor mij fixen? ik kan het heus wel allemaal zelf met een youtube-filmpje ernaast, maar ik wil gewoon dat iemand anders dit doet! dat ik er helemaal niet over na hoef te denken op geen enkele manier.
op een frisse maandagmorgen in december reed ruud naar de gamma om een nieuwe kraan te halen, hij rommelde wat in de garage tussen de bakken met gereedschap die diverse exen hebben achtergelaten, hij verwijderde de oude kraan en zette er een nieuwe op. er moest ergens een stukje duct tape aan te pas komen, want het blijft een badkamer uit de jaren 70, maar ik heb momenteel geen lekkende kraan meer. de energie stroomt weer!
m’n vader was zeer onder de indruk.


0




15 januari 2025

 door    
luna
 · published 15 januari 2025



luna en de cockring



ik ontvang bijna wekelijks een aantal pakketjes via temu of aliexpress. tot een paar jaar terug werden die pakketjes dagelijks los door de brievenbus gegooid, tegenwoordig worden kleine pakketjes verzameld en in 1 grote plastic zak aangeboden. maar elk pakketje dat hier arriveert is een klein feestje om open te maken, want ik weet zelf vaak niet meer wat ik heb besteld en dat is precies de temu-trap waar ik iedere keer weer heel goed op ga. ‘ooooh, blauwe kraaltjes, kijk nou wat mooi.’ ‘oh, ja, die bedeltjes met die poes in een astronauten-pak, ik was vergeten hoe leuk ze waren.’ ‘oh, wowwwww, kijk, hoe schattig, dit konijntje met een pomponnetje op z’n kont.’
dus toen de pakketbezorger me een paar maanden terug een grote, plastic zak overhandigde stond ik helemaal hyper alle zakjes open te knippen en scheuren. zoals altijd. dopamine-shot here i come. spiegeltjes, kraaltjes, een jurkje, een haltertje, nog meer kraaltjes, bedeltjes! grote blijheid!
tot ik ineens oog in oog sta met een stuk plakkerig, zwart plastic. ehhhh, what the fuck? een cockring? getverredemme. die heb ik niet besteld. waarom zou ik überhaupt een cockring bestellen? ik heb minstens 30 cockringen hier in huis en die zijn sowieso allemaal beter, geiler dan het exemplaar dat ik in m’n handen heb. iewwwww. deze plakt.

het is er eentje van jelly en eentje waar iemand niet alleen z’n piemel in moet stoppen, maar ook z’n ballen en dan ook nog met stekeltjes aan de buitenkant voor ‘genot voor haar’. het ziet er niet uit als mijn idee van een geil feestje. ik check de envelop waarin deze cockring gekomen is.
oh. kut.
de cockring is voor 1 van mijn buren. hihi, denk ik. hihihihihi! nu is het helemaal niet netjes om iemands fetish, iemands verlangen of geile fantasietjes te veroordelen. ieder z’n ding en als jij het lekker vindt om jezelf met een gedragen slipje over je hoofd af te rukken en ondertussen wat balsamico-olie over je scrotum te sprayen? lekker doen! wil jij je pik in een uitgeholde meloen stoppen? plakje ham erbij? go for it! met je kut in een bakkie bavarois? yes! je lul tussen de langoustines? hoera!!! maar van al mijn buren, en ik noem iedereen die in mijn straat woont ‘buurman’ of ‘buurvrouw’, had ik het bestellen van een cockring als deze toch wel misschien wel het allerminste verwacht. hihi. hihihi!
maar na al mijn ‘hihihi’s’ kwam de ‘oooooooooh, kut, wat moet ik nu doen?’.
ik kon moeilijk gaan aanbellen en het pakketje overhandigen met de mededeling dat het verkeerd bezorgd was en daarna zeggen; ‘maar heel veel plezier ermee hè buurman, altijd genoeg glijmiddel gebruiken en als je nog tips nodig hebt voor écht goede cockringen dan mag je me altijd een berichtje sturen, want dit ding is natuurlijk helemaal niks.’
of misschien moest ik juist heel blasé aanbellen en het pakketje geven en doen alsof het heel normaal is dat je je pik in een opgefrommelde cockring van dubieus materiaal wil stoppen? want het ís ook heel normaal. ik heb online veel van mijn seksuele verlangens, wat ik lekker, wat ik geil, wat ik opwindend vind, gedeeld met de hele wereld. maar dat delen is mijn keuze. en de buurman kiest er vast niet voor om zijn seksuele verlangens te delen met de buurvrouw van een paar huizen verder.
ik kon het pakketje ook gewoon door de brievenbus doen? als er niemand thuis zou zijn? maar ja, ik heb het pakketje al opengemaakt, dus de buurman zou weten dat iemand het pakketje had opengemaakt en die iemand zou weten dat hij seksspeeltjes bestelde bij de temu. en hij zou niet weten wie die iemand was. was het iemand in de buurt? had de postbode ’t pakketje opengemaakt? de buurman zou de straat misschien wel niet meer op durven. wat dachten de mensen wel niet van hem? de buurman kon hier wel eens een traumaatje van oplopen? of twee.
ik keek of ik de verpakking en de adres-sticker nog kon redden. misschien in een andere bubbeltjes-envelop-stoppen? nobody will know!!!! but; he probably would have known. de envelop, de adressticker; er was geen redden meer aan.
ik besloot; het is beter dat de buurman denkt dat dit hele pakketje nooit is aangekomen.
maar ondertussen; hihihi.


0




10 januari 2025

 door    
luna
 · published 10 januari 2025



what are the odds?



“rudirudirudirudiruudruudruud”, zeg ik, “kom even hier staan en doe alsof je tegen me praat.”
“ik praat nu toch tegen je?”, zegt hij als hij zich heeft omgedraaid.
“blijven praten en doen alsof we in een hele diepe conversatie zijn beland.”
“okay.”
ik ben op een zondag in december met ruud en zijn zoon n. in genk in belgië op de duystere markt. een paar dagen daarvoor was ruud erachter gekomen dat hij al maanden geleden kaartjes voor dit evenement had gekocht, nog voordat wij überhaupt samen waren. of ik mee wilde. wilde ik wel. dus we pikken zijn zoon op van station rotterdam alexander en rijden in 2 uur richting belgië. naar een ‘curiosities & oddities’-evenement in the middle of nowhere. of dus eigenlijk ergens in genk. nu weet ik niet precies wat ik van dit evenement verwachtte, maar de eerste 10 minuten ben ik vooral een beetje misselijk.

na die 10 minuten raak ik ietwat gewend aan de opgezette baby-eendjes, konijntjes en slangen, de bakken vol botten van zowel dieren áls mensen, de schedelboortjes uit 1800, de eekhoorntjes op sterk water, de morbide afbeeldingen van uit elkaar getrokken lichamen, sleutelhangers gemaakt van een afgehakt poezenpootjes, de sieraden met doodskoppen én ik hoef niet te kotsen als ik een kattenhoofdje zonder ogen in een pot zie, dus ik durf wel te zeggen; je raakt gewend aan gorigheid.
maar daarna zie ik pas écht een ‘oddity’.
“er loopt daar een man die ik ken.”
“okay.”
“een tinder-date van een paar jaar terug.”
“okay”, lacht ruud.
“en ik heb over ‘m geschreven, maar ik heb alleen maar over rare tinder-dates geschreven en dit is de man die z’n piemel een naam had gegeven en hij heeft me een paar maanden geleden nog een mailtje gestuurd of ik niet nog een keertje met ‘m af zou willen spreken, maar nu ben ik alsnog bang dat hij dat stukje over z’n piemel heeft gelezen en ik weet z’n voornaam niet meer, maar ik weet nog wel dat hij z’n pik ‘harry’ noemde en dat ik 0,0 onder de indruk was van harry, maar dat ik het de volgende ochtend vooral enorm stom vond dat hij vroeg wat ik van harry vond.”
what are the odds? je rijdt naar genk. naar belgië. je bent op een soortement van huishoudbeurs voor dood en verderf en als er een plek is waar ik volledig uit de toon val, dan is het wel daar. ik loop als een roze kaketoe tussen de zwarte kraaien, dus de kans dat m’n ex-tinder-date me allang heeft gezien is zo ongeveer 100%.
uiteindelijk is een uiterst ongemakkelijke ontmoeting dan ook niet te vermijden.
“hé, hoi, hoe is het?”, vraag ik.
“ja, goed. met jou?”, zegt de eigenaar van harry.
“goed hoor.”
misschien is het toch best handig om je pik een naam te geven, want die onthouden vrouwen tenminste wél.
 
p.s. #1: de duystere markt is echt wel iets heel tof om te gaan bekijken! op 19 en 20 april is-ie in eindhoven.! maar een trigger warning is wel op z’n plaats, want dit evenement is niet voor tere zieltjes. ik zag ook nog een vrouw die allerlei naalden in zichzelf stak (in d’r blote tieten en er kwam bloed aan te pas) en een man die zichzelf in de fik stak (en werd uitgeblust en uiteindelijk vrolijk verder huppelde). je vind meer informatie hier: www.deduysteremarkt.com.
p.s. #2: mijn column over harry lees je hier: hoe vond je harry?
 


1




9 januari 2025

 door    
luna
 · published 9 januari 2025



luna en hoe het dus begon met een nagellak-date



naar aanleiding van de foto die ik maakte tijdens mijn solo-verblijf in de van der valk in tiel om te vieren dat ik niet 10 jaar getrouwd was met j. stuurde ruud me een berichtje via instagram.
‘ik zag gisteren nog in mijn kast een stukje karton staan wat je ooit maakte. met een uitgeknipte vogel en een tekening eromheen met ‘lieve @hoof’ erop. superkut hoe je je in de luren hebt laten leggen en onterecht dacht dat je veilig en op je plek was. ik ken het helemaal, helaas. misschien moeten we gewoon maar eens een bruidsreportage maken, gewoon omdat het kan.’
creatieve ideeën? creatieve samenwerkingen? mij bellen!! of in dit geval; mij een instagram-berichtje sturen!
ruud en ik kennen elkaar al jaren. en jaren. en jaren. vanaf het begin van het webloggen. het lifeloggen. vanaf het begin van twitter. dus toch zeker al meer dan 20 jaar. er waren af en toe wat berichten over en weer en ruud heeft jaren geleden wat logootjes voor me gemaakt. we hebben elkaar zelfs ooit ontmoet, dus samen met hem een helemaal-over-de-top bruidsreportage maken leek me geweldig! dingen maken! dingen doen! ik had ook nog wel wat ideetjes voor een foto, ruud nog meer, ik nog meer, we gingen whatsappen, we gingen bellen, we gingen videobellen en uiteindelijk kwamen we tot de conclusie; we doen een nagellak-date en een nagellak-foto.
ruud had verteld dat hij z’n nagels altijd lakte, maar ik heb sinds een jaar een gellac-apparaat en gellac is zoveel beter dan gewone nagellak. dat moest ik ‘m gewoon laten zien! ik zou zijn nagels voorzien van zwarte gellac met glitters en daarna zou ik met zijn hand op de foto gaan en hij met mijn hand. die foto’s zouden we dan op onze instagram zetten en, en dat zou dan het leuke zijn; veel mensen uit de weblog-scene van vroeger zouden dan misschien gaan denken dat wij wat hadden. eenzelfde soort foto bij ruud als bij mij! alleen de voorpret was al leuk!
een paar weken later lakte ik de nagels van ruud, ik lakte mijn eigen nagels, ik was ruim met de glitters, ik was ruim met de wijn en we praten alsof we elkaar al jaren kenden. toen het tijd was om onze eerste foto samen te gaan maken was die van ruud binnen een paar keer klikken voor elkaar. mijn hand over zijn mond. klaar en klik.
mijn foto duurde wat langer, want ja, ik wilde wel serieus kijken! het moest geen lachebekkende foto worden. niet zoals ik altijd kijk. niet blij. maar recht-vooruitkijkend. niet lachen. niet lachen. de hand van ruud voor mijn mond. ik lachen. nog meer lachen. ik in zijn vinger bijten. nog meer lachen. minstens 50 pogingen tot een goede foto. allemaal mislukt. tot hij met z’n andere hand m’n haar vastpakte en me aankeek.
oh.
okay.
blauwe ogen in blauwe ogen.
klik.

als je binnen, pak ‘m beet, zo’n 24 uur niet hebt gedacht; nou, daar zou ik wel eens bovenop willen zitten, dan denk ik niet dat ‘t ‘m verder gaat worden. voor mij niet in ieder geval. liefde kan groeien. vriendschap kan groeien. maar fysieke aantrekkingskracht is er of die is er niet.
klik en klaar.


6




8 januari 2025

 door    
luna
 · published 8 januari 2025



luna en geranium gerda



een paar maanden geleden kwam ik een 65+ kennis tegen op straat tijdens een wandeling. hoe het met me ging. ze wist dat m’n vorige relatie over was en dat ik daar nogal van slag van was geweest. ik vertelde dat ik sinds een paar weken weer kennis had aan een man.
“oooooooooooh, jij kan ook niet zonder hè?”, zei ze.
ze rolde nog net niet met haar ogen.
ik schrok ervan. het voelde heel onaardig. veroordelend. ik schaamde me bijna toen ik iets zei in de trant van ‘ja, maar ik vind ‘m echt heel leuk en ik ben verliefd en ik ben heel blij.’ ik had meteen moeten vragen; “wat bedoel je, waar denk je dat ik niet zonder kan?”
niet zonder een man?
niet zonder liefde?
niet zonder seks?
niet zonder intimiteit?
niet zonder iemand die zegt dat het allemaal goed komt?
ik lag er daarna de hele nacht wakker van. en daarna nog wel een paar nachten. kan ik niet zonder? of wil ik niet zonder? ik dacht dat ik de afgelopen jaren al wel genoeg heb laten zien dat ik zonder een heleboel van die dingen kan, al dan niet tegelijkertijd. ik werd er alleen over het algemeen niet zo blij van. en aan wie moet ik eigenlijk laten zien dat ik zonder kan? flikker op.

misschien had ik moeten zeggen: “lekker makkelijk oordelen vanachter je geraniums gerda, vanuit een afbetaald koophuis waar je al 30 jaar samen met je man woont. kun jij zonder die veiligheid, die vastigheid, die basis? het is makkelijk lullen met 2 auto’s voor de deur die elke zaterdag door je man worden gewassen. met je pensioen. met zijn pensioen. met je vakantiehuisje op texel. met je aow. met je 2 labradors. kun jij zonder al die dingen? en het is heel makkelijk oordelen als elke zondag je kinderen met de kleinkinderen langskomen en dat je dan met z’n allen voor 100 euro chinees bestelt met van die mini-loempiaatjes en pangsitjes en zoete chilisaus en 3 bakken kip-sateetjes. ik denk niet dat jij zonder dát kan. en… geranium gerda; hoe zit het eigenlijk met de liefde, seks en intimiteit die jij ontvangt? sta jij daar nog voor open of heb je al jaren en jaren en jaren geleden besloten dat het allemaal wel goed is zo? zo zonder?” maar dat zei ik niet, want gerda heeft waarschijnlijk haar eigen issues, haar eigen problemen, haar eigen angsten en probeert, net als ik, gewoon maar wat van het leven te maken. op haar manier. en haar manier is niet de mijne. en de mijne niet die van haar.
ik wil niet zonder man.
ik wil niet zonder liefde.
ik wil niet zonder seks.
ik wil niet zonder intimiteit.
en ik wil vooral niet zonder hoop.
ik hoop dat ik degene heb gevonden die ik kan geloven als hij zegt dat alles goed komt.


3




pagina 1 van 40512345...102030...»minst recente »
 






volg:  
 

hoi! ik ben luna, 49 jaar en ik woon samen met 1 man (ruud) en 4 katers (tom jones, chuck norris, freddie mercury en mickey rourke) in tiel. ik houd deze site al bij sinds april 2001, dus meer dan 24 jaar! meer over me weten, dat kan: hier!


zoeken naar:



 


luna’s linklijst maaneschijn.nl
culunair.nl
maanzin.nl
tielsetinten.nl
climaximaal.nl

 op alle content, dus alle teksten en foto's, rust copyright (chantall van den heuvel).
deze site is technisch volledig gerealiseerd en gebouwd door irene van www.mightymusings.nl.
de site draait op wordpress.
© 2001 - 2016









meer 
 
 mail: electricluna@maanisch.com
 
ik schrijf hier al 17 jaar!!! ik schrijf hier al 17 jaar!!!

maand selecteren
 februari 2025  (4)
 januari 2025  (6)
 december 2024  (2)
 juli 2024  (3)
 juni 2024  (5)
 mei 2024  (3)
 april 2024  (1)
 maart 2024  (2)
 januari 2024  (1)
 december 2023  (1)
 februari 2023  (1)
 oktober 2022  (2)
 september 2022  (2)
 juni 2022  (2)
 mei 2022  (1)
 maart 2022  (1)
 februari 2022  (1)
 januari 2022  (2)
 december 2021  (2)
 november 2021  (7)
 oktober 2021  (4)
 augustus 2021  (3)
 maart 2021  (1)
 februari 2021  (3)
 december 2020  (1)
 juli 2020  (1)
 juni 2020  (2)
 april 2020  (1)
 maart 2020  (2)
 februari 2020  (4)
 januari 2020  (3)
 december 2019  (4)
 november 2019  (3)
 oktober 2019  (1)
 september 2019  (6)
 juli 2019  (8)
 juni 2019  (27)
 maart 2019  (1)
 februari 2019  (28)
 januari 2019  (31)
 december 2018  (13)
 november 2018  (1)
 september 2018  (3)
 augustus 2018  (1)
 juli 2018  (1)
 juni 2018  (8)
 mei 2018  (5)
 april 2018  (11)
 maart 2018  (28)
 februari 2018  (4)
 januari 2018  (14)
 december 2017  (1)
 november 2017  (5)
 oktober 2017  (10)
 september 2017  (6)
 augustus 2017  (9)
 juli 2017  (8)
 juni 2017  (25)
 mei 2017  (28)
 april 2017  (25)
 maart 2017  (24)
 februari 2017  (30)
 januari 2017  (36)
 december 2016  (31)
 november 2016  (30)
 oktober 2016  (29)
 september 2016  (14)
 augustus 2016  (31)
 juli 2016  (31)
 juni 2016  (30)
 mei 2016  (13)
 april 2016  (4)
 maart 2016  (4)
 februari 2016  (31)
 januari 2016  (28)
 december 2015  (33)
 november 2015  (27)
 oktober 2015  (28)
 september 2015  (30)
 augustus 2015  (34)
 juli 2015  (28)
 juni 2015  (35)
 mei 2015  (29)
 april 2015  (35)
 maart 2015  (32)
 februari 2015  (30)
 januari 2015  (29)
 december 2014  (33)
 november 2014  (34)
 oktober 2014  (39)
 september 2014  (24)
 augustus 2014  (31)
 juli 2014  (31)
 juni 2014  (31)
 mei 2014  (32)
 april 2014  (30)
 maart 2014  (31)
 februari 2014  (31)
 januari 2014  (26)
 december 2013  (9)
 oktober 2013  (3)
 september 2013  (2)
 augustus 2013  (1)
 juli 2013  (4)
 juni 2013  (5)
 mei 2013  (5)
 april 2013  (2)
 maart 2013  (6)
 februari 2013  (3)
 januari 2013  (2)
 december 2012  (3)
 november 2012  (7)
 oktober 2012  (7)
 september 2012  (4)
 augustus 2012  (13)
 juli 2012  (12)
 juni 2012  (26)
 mei 2012  (10)
 april 2012  (4)
 maart 2012  (5)
 februari 2012  (8)
 januari 2012  (5)
 december 2011  (7)
 november 2011  (5)
 oktober 2011  (6)
 september 2011  (5)
 augustus 2011  (7)
 juli 2011  (7)
 juni 2011  (10)
 mei 2011  (8)
 april 2011  (27)
 maart 2011  (13)
 februari 2011  (9)
 januari 2011  (10)
 december 2010  (9)
 november 2010  (9)
 oktober 2010  (9)
 september 2010  (6)
 augustus 2010  (10)
 juli 2010  (10)
 juni 2010  (16)
 mei 2010  (7)
 april 2010  (8)
 maart 2010  (9)
 februari 2010  (8)
 januari 2010  (9)
 december 2009  (7)
 november 2009  (7)
 oktober 2009  (9)
 september 2009  (7)
 augustus 2009  (12)
 juli 2009  (11)
 juni 2009  (15)
 mei 2009  (12)
 april 2009  (10)
 maart 2009  (19)
 februari 2009  (14)
 januari 2009  (19)
 december 2008  (9)
 november 2008  (13)
 oktober 2008  (18)
 september 2008  (18)
 augustus 2008  (17)
 juli 2008  (18)
 juni 2008  (12)
 mei 2008  (16)
 april 2008  (19)
 maart 2008  (11)
 februari 2008  (10)
 januari 2008  (9)
 december 2007  (10)
 november 2007  (16)
 oktober 2007  (12)
 september 2007  (18)
 augustus 2007  (17)
 juli 2007  (16)
 juni 2007  (19)
 mei 2007  (18)
 april 2007  (10)
 maart 2007  (13)
 februari 2007  (10)
 januari 2007  (15)
 december 2006  (11)
 november 2006  (19)
 oktober 2006  (22)
 september 2006  (34)
 augustus 2006  (25)
 juli 2006  (21)
 juni 2006  (31)
 mei 2006  (28)
 april 2006  (19)
 maart 2006  (17)
 februari 2006  (6)
 januari 2006  (18)
 december 2005  (16)
 november 2005  (22)
 oktober 2005  (17)
 september 2005  (31)
 augustus 2005  (18)
 juli 2005  (28)
 juni 2005  (33)
 mei 2005  (28)
 april 2005  (26)
 maart 2005  (34)
 februari 2005  (33)
 januari 2005  (37)
 december 2004  (17)
 november 2004  (32)
 oktober 2004  (42)
 september 2004  (20)
 augustus 2004  (20)
 juli 2004  (22)
 juni 2004  (15)
 mei 2004  (31)
 april 2004  (37)
 maart 2004  (22)
 februari 2004  (17)
 januari 2004  (20)
 december 2003  (12)
 november 2003  (10)
 oktober 2003  (12)
 september 2003  (10)
 augustus 2003  (23)
 juli 2003  (27)
 juni 2003  (23)
 mei 2003  (30)
 april 2003  (24)
 maart 2003  (41)
 februari 2003  (25)
 januari 2003  (33)
 december 2002  (69)
 november 2002  (26)
 oktober 2002  (13)
 september 2002  (20)
 augustus 2002  (22)
 juli 2002  (21)
 juni 2002  (39)
 mei 2002  (21)
 april 2002  (22)
 maart 2002  (25)
 februari 2002  (27)
 januari 2002  (29)
 december 2001  (27)
 november 2001  (32)
 oktober 2001  (35)
 september 2001  (36)
 augustus 2001  (31)
 juli 2001  (27)
 juni 2001  (20)
 mei 2001  (13)
 april 2001  (2)


categorieëncategorieën
categorie selecteren
5 euro per dag challenge
artjournal
atc
diepvrieschallenge
geen categorie
linkdump
mailart
plog
standaard



 















© 2001~heden maanisch.nl. alle rechten voorbehouden


mogelijk gemaakt door  - ontworpen met de hueman thema



 














