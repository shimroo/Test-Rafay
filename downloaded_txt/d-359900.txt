






latinoamerica-online.it










latinoamerica-online.it
analisi e approfondimenti sull'america latina







chi
      siamo




schede dei paesi

archivio








latinoamerica-online è a fianco di chi lotta per la pace in tutto il mondo. contro putin e contro la nato. contro le violenze di hamas e contro il genocidio in atto a gaza


















intervista a nicolás maduro  (qui 
		la traduzione in italiano) 
		 
		
si è concluso a caracas il festival mondiale antifascista







l'america latina di fronte al tornado trump
(4/2/2025) 
 
				tra i primi decreti firmati dal nuovo presidente statunitense, 
			 donald trump, figura la deportazione degli immigrati irregolari 
			 verso i paesi d'origine, deportazione che è iniziata con oltre 260 guatemaltechi. per compiacere l'elettorato più 
			 reazionario, i primi trasferimenti sono avvenuti in modo plateale: 
			 le persone espulse sono state imbarcate 
			 sugli aerei incatenate in lunghe file, quasi fossero pericolosi 
			 delinquenti. scene che hanno fatto ricordare gli africani al 
			 mercato degli schiavi e che hanno provocato le proteste di molti 
			 governi latinoamericani. le autorità brasiliane hanno condannato 
			 "il flagrante disprezzo dei diritti fondamentali" dei concittadini, 
			 ordinando la loro immediata liberazione dai ferri.




segue























l'amministrazione trump torna alla "politica dura" contro cuba
(2/2/2025) neanche una settimana prima dell'assunzione di donald 
			 trump, il presidente joe biden, pur non eliminando il bloqueo, aveva cancellato cuba dall'elenco 
			 dei paesi patrocinatori del terrorismo, togliendo anche alcune 
			 sanzioni finanziarie e sospendendo la possibilità per i cittadini 
			 statunitensi di ricorrere davanti ai tribunali contro l'esproprio 
			 delle loro proprietà all'indomani della rivoluzione. nel frattempo il 
			 governo dell'avana annunciava la liberazione, in seguito alla 
			 mediazione del vaticano, di 553 detenuti condannati per diversi 
			 reati.




segue nella foto: un 
			 momento della marcha de las antorchas

















haiti, la missione internazionale non frena la violenza
(19/1/2025) 
 
				sono oltre un milione le persone che hanno dovuto abbandonare le loro 
				case a causa della violenza delle bande criminali: lo afferma l'international organization for migration. nel corso del 
				2024 si calcola che gli assassinati siano stati più di 
				5.600. tra questi quasi duecento anziani e leader religiosi vudù 
				di port-au-prince, fatti uccidere per vendetta da un capoclan 
				che li accusava di aver provocato, con un maleficio, la morte 
				del figlio. nel paese regna il caos e la furia della criminalità non 
				risparmia neppure gli ospedali: in dicembre è stato incendiato 
				il bernard mevs, uno dei pochi centri di cura ancora 
				funzionanti.




segue


















brasile, tempo di deportazioni
(28/1/2025)
			 il 5 gennaio 2025 linterprete fernanda torres del film brasiliano
			 ainda estou aqui / sono ancora qui, del regista 
			 walter salles, riceveva il premio internazionale dei globi doro 
			 come migliore attrice di cinema/dramma. al di là del significato 
			 economico e culturale del riconoscimento, questa premiazione ha una 
			 importanza politica per la federazione. infatti il film ha 
			 riportato allattenzione pubblica una pagina della dittatura 
			 militare (1964-1985), larresto e la scomparsa nel gennaio 1971 del 
			 deputato cassato rubens paiva del pdt/partito trabalhista 
			 brasileiro e linstancabile azione dei famigliari e dei comitati 
			 degli scomparsi, che fino ad oggi e fino a domani non rinunciano a 
			 imporre allo stato di assumere la responsabilità dei crimini 
			 perpetrati e a continuare a cercare e trovare i resti mortali. 
			 attraverso un caso singolo, dunque, si riporta alla distratta 
			 memoria collettiva la devastazione prodotta dalla lunga dittatura 
			 militare e questo in un momento in cui destra e militari, che non 
			 accettano né rispettano la costituzione del 1988, intendono 
			 rialzare la testa sia con colpi di stato (8 gennaio 2023), sia 
			 arrogandosi privilegi non giustificati (opposizione alle riforme 
			 tributarie e pensionistiche).
			 (teresa isenburg)
			
	  

segue

altri approfondimenti sul brasile



a questo link
















honduras, la risposta di xiomara castro a trump
(6/1/2025) 
 
			 con un discorso pieno di dignità, la presidente xiomara castro ha 
			 risposto alle minacce di donald trump di cacciare dagli usa 
			 migliaia di immigrati irregolari. "di fronte a un atteggiamento 
			 ostile di espulsione di massa dovremmo considerare un cambiamento 
			 nelle nostre politiche di cooperazione con gli stati uniti, 
			 specialmente in campo militare dove senza pagare un centesimo 
			 mantengono da decenni basi militari sul nostro territorio", ha 
			 affermato xiomara aggiungendo che in tal caso quelle basi 
			 "perderebbero ogni ragione di esistere in honduras". la presidente 
			 si augura dunque che trump "non assuma rappresaglie inutili contro 
			 i nostri migranti, che in genere recano un grosso apporto 
			 all'economia statunitense". si calcola che circa 250.000 
			 honduregni potrebbero essere deportati dagli stati uniti e il paese 
			 - a detta del ministero degli esteri - non è in condizioni di 
			 riceverli adeguatamente.



segue

















il ritorno del golpismo in america latina
(27/12/2024) 
 
	  	     
	  	     dietro unapparente tranquillità democratica i governi 
			 progressisti del continente sono sottoposti a continui tentativi di 
			 destabilizzazione. dopo la grande speranza dellinizio del 
			 millennio, quando lamerica latina mostrava ai popoli che un altro 
			 mondo era possibile, la destra è tornata al potere in diversi paesi 
			 e non lascia respiro a quelli non ancora allineati. e non a caso la 
			 statunitense conservative political action conference si è 
			 tenuta questanno a buenos aires, dove il presidente milei ha 
			 accolto gli esponenti dellinternazionale reazionaria. 




segue

















per gli usa il nicaragua rimane "una minaccia"
(26/11/2024) 
 
	  	     
			 il presidente usa biden ha prorogato per un altro anno l'ordine 
			 esecutivo del 27 novembre 2018 che dichiara il nicaragua "una 
			 minaccia inusuale e straordinaria per la sicurezza nazionale e la 
			 poltica estera" statunitense. la misura era stata giustificata 
			 dalle accuse di violazione dei diritti umani durante le proteste di 
			 sei anni fa nel paese, smantellamento dello stato di diritto e 
			 corruzione. 




segue

la morte di humberto ortega. il 30 settembre 
							è morto a managua l'ex guerrigliero del frente 
							sandinista ed ex comandante dell'esercito 
							humberto ortega saavedra. aveva 77 anni e soffriva 
							di problemi cardiaci. da tempo si era distanziato 
							dalle posizioni del fratello daniel, tanto che 
							l'attuale presidente lo aveva definito pubblicamente 
							"traditore" e lo aveva costretto agli arresti 
							domiciliari.

















perù, rimossi perché indagavano sulla presidente boluarte
(18/12/2024) 
 
	  	     
			 la motivazione ufficiale è il "rinnovamento 
							dei quadri", ma pochi ci hanno creduto. il 
							pensionamento dei colonnelli della 
							policia nacional harvey colchado e walter 
							lozano, protagonisti delle indagini sui casi di 
							corruzione in cui erano coinvolti dina 
							boluarte e suo fratello nicanor, suona infatti come 
							una chiara vendetta: i due non avevano ceduto alle 
							pressioni del governo che li invitavano a boicottare 
							tali indagini. in aprile, poco dopo aver eseguito su 
							ordine della fiscalía una perquisizione 
							nella casa della presidente, colchado era stato 
							sospeso dal suo incarico di capo della diviac, la
							división de investigación de delitos de alta 
							complejidad, e in seguito la stessa diviac era 
							stata praticamente smantellata.




segue

niente esequie per l'ex dirigente del mrta.
			 				l'11 dicembre è morto, nella prigione della base navale del callao, 
							l'ex dirigente del 
							movimiento revolucionario tupac amaru miguel 
			 rincón rincón. in carcere dal 1995, negli ultimi anni miguel si era 
			 dedicato alla pittura e alla pubblicazione di alcuni libri, tra cui 
			 un importante saggio dal titolo socialismo andino. 
							balance y propuesta. il suo nome sembra facesse 
			 ancora paura al regime: su richiesta del ministero dell'interno, le 
			 autorità penitenziarie si sono rifiutate 
							di restituire la salma alla famiglia perché 
			 realizzasse le esequie e ne hanno 
							disposto la cremazione e la sepoltura delle ceneri 
			 in un luogo sconosciuto.

















cile, la destra sconfitta nelle regioni di santiago e valparaíso
(25/11/2024) 
 
				nel ballottaggio del 24 novembre è fallito il tentativo della 
			 destra di conquistare le due regioni più importanti. nella región metropolitana del gran santiago 
			 claudio orrego è stato rieletto governatore, 
			 sconfiggendo il candidato di chile vamos francisco orrego. "oggi ha 
			 prevalso la moderazione sulla polarizzazione, la cooperazione sul 
			 confronto e il dialogo sull'insulto", ha affermato il 
			 vincitore. a valparaíso è stato eletto per un secondo mandato 
			 rodrigo mundaca, che ha superato per ampio margine l'ex 
			 deputata conservatrice maría josé hoffmann. mundaca è membro del
			 movimiento de defensa por el acceso al agua, la tierra y la 
			 protección del medioambiente, un'organizzazione che lotta per 
			 l'acqua come bene pubblico. sia orrego che mundaca si presentavano 
			 come indipendenti e, pur avendo l'appoggio dei partiti di governo, 
			 in diverse occasioni hanno preso le distanze dalla politica del 
			 presidente boric.




segue







			 sul 
			 cile v. anche:
	     
        
			 
julia chuñil: "si me pasa algo ya saben quienes son los responsables"

















"il canale è di panama e continuerà ad esserlo"
(24/12/2024) 
 
	  	     
			 "il canale di panama e le zone adiacenti sono di panama e 
			 continueranno ad esserlo": lo afferma, in un video diffuso dal 
			 governo, il presidente josé raúl mulino, aggiungendo che "la 
			 sovranità e l'indipendenza" del paese "non sono negoziabili". è la 
			 risposta alle parole di donald trump, secondo il quale le tariffe 
			 richieste per il passaggio delle navi sono "esorbitanti" e 
			 danneggiano il principale cliente, gli usa. lamentando 
			 anche la presunta ingerenza della cina nel controllo della via 
			 marittima, che venne costruita dagli stati uniti nei primi decenni 
			 del secolo scorso e passò sotto controllo panamense il 31 dicembre 
			 del 1999, trump ha affermato: "se non si rispettano i principi, 
			 tanto morali come legali, di questo magnanimo gesto di donazione, 
			 esigeremo che il canale di panama ci venga restituito nella sua 
			 totalità e senza obiezioni".




segue

















guatemala, nuova offensiva dei fiscales contro arévalo
(17/12/2024) 
 
	  	     
			 non si arresta la guerra della fiscalía general, 
			 guidata da consuelo porras, contro il governo di bernardo arévalo. 
			 l'ultimo atto, in ordine di tempo, è avvenuto a fine novembre con 
			 la decisione del giudice fredy orellana, su richiesta del capo 
			 della fiscalía contra la impunidad, rafael curruchiche, di cancellare il 
			 movimiento semilla (già precedentemente sospeso) per presunte 
			 irregolarità nella sua iscrizione. in questo primo anno di mandato 
			 arévalo non è riuscito a ottenere le dimissioni di porras, nominata 
			 dall'ex presidente giammattei (destra). da notare che porras, curruchiche 
			 e orellana sono inseriti nella lista nera degli stati uniti 
			 come "corrotti" e che i paesi dell'unione europea negano loro 
			 l'accesso "per aver attentato contro la democrazia e lo stato di 
			 diritto" (sanzione ora rinnovata fino al gennaio 2026).




segue

















bolivia, si approfondisce lo scontro all'interno del mas
(16/12/2024) 
 
	  	     
			 lo scontro all'interno del movimiento al socialismo si 
			 approfondisce, ponendo una seria ipoteca sulle possibilità della 
			 sinistra nelle elezioni del 2025. il 12 luglio 
			 migliaia di persone sono scese in piazza "in difesa della 
			 democrazia, l'unità e il futuro della bolivia" e per esprimere il 
			 loro appoggio al presidente luis arce dopo il tentato golpe di 
			 giugno. in settembre migliaia di evistas hanno marciato da 
			 caracollo, nel dipartimento di oruro, fino a la paz per chiedere 
			 l'iscrizione della candidatura di morales alle presidenziali 
			 (candidatura proibita dalla costituzione). il governo non ha ceduto alla 
			 tentazione di usare la repressione e la prova di forza si è 
			 conclusa in sostanziale parità. il 27 ottobre evo ha denunciato 
			 che due camionette hanno tentato di bloccare l'auto su cui 
			 viaggiava, esplodendo colpi d'arma da fuoco che hanno 
			 ferito il suo autista. dopo aver in un primo tempo attribuito 
			 l'attentato allo stesso arce, morales ha poi responsabilizzato 
			 dell'attacco la dea statunitense.




segue

















nuove minacce di golpe in colombia
(23/12/2024) 
 
	  	     l'ejército de liberación nacional ha annunciato una tregua 
			 unilaterale per il natale e le feste di fine anno. i colloqui di 
			 pace erano ripresi in novembre, dopo la sospensione decisa dal 
			 governo due mesi prima in seguito all'uccisione di tre soldati in un attacco contro una base 
			 militare. ma il riavvio del dialogo non aveva comportato un cessate 
			 il fuoco e gli scontri erano continuati. la tregua finirà il 3 
			 gennaio, ma è comunque un segnale incoraggiante per l'anno che sta 
			 per arrivare. anche con i gruppi dissidenti delle farc il dialogo 
			 prosegue. "la fine della guerra è il proposito nazionale per il 
			 2025", ha scritto gustavo petro sul suo account x.




segue

















raggiunto l'accordo tra unione europea e mercosur
(7/12/2024) 
			 
			 il vertice del mercosur a montevideo (5-6 dicembre) si è concluso 
			 con un importante annuncio: dopo oltre vent'anni di trattative è 
			 stato raggiunto l'accordo commerciale tra il blocco sudamericano e l'unione 
			 europea. l'area di libero scambio tra le due regioni prevede 
			 l'eliminazione progressiva del 92% delle tariffe doganali sui 
			 prodotti esportati dal sud america verso il vecchio continente e del 91% 
			 su quelli in direzione opposta. "creiamo un mercato di 700 milioni 
			 di persone", ha affermato la presidente della commissione europea 
			 ursula von der leyen, aggiungendo che l'accordo "riflette i nostri 
			 valori comuni, il nostro impegno contro la deforestazione e per 
			 l'attuazione degli accordi di parigi". ma non tutti in europa 
			 appaiono convinti dell'impronta ecologista di questo testo: se il ppe è entusiasta, assai critici sono i 
			 gruppi della sinistra e dei verdi. e si oppongono agricoltori e 
			 allevatori, che temono la concorrenza di aziende sottoposte 
			 a regole meno rigide per quanto riguarda l'uso di pesticidi nei 
			 campi e di ormoni e antibiotici per il bestiame. contrarietà è 
			 stata espressa dalla francia e forti riserve vengono da una parte 
			 del governo italiano: questo potrebbe mettere in forse l'entrata in 
			 vigore dell'intesa, che deve ancora ottenere il via libera del 
			 consiglio e del parlamento europeo.




segue

















uruguay, il frente amplio torna al governo
(29/11/2024) 
 
				yamandú orsi martínez, candidato del frente amplio, ha vinto il 
			 ballottaggio del 24 novembre e il primo marzo 2025 si insedierà 
			 come nuovo presidente dell'uruguay. si concluderà così il governo neoliberista di luis lacalle pou, del partido nacional (blanco), 
			 che ha approfondito le disuguaglianze e aumentato 
			 la povertà nel paese. orsi si è imposto con il 49,8% dei voti validi, contro 
			 il 45,9% del suo avversario alvaro delgado, che si presentava come 
			 continuatore dell'attuale esecutivo ed era appoggiato da tutto lo 
			 schieramento di destra.

segue

















brasile, bolsonaro denunciato per il tentato golpe del 2023
(24/11/2024) 
 
				alla conclusione delle indagini sul tentato golpe dell'8 gennaio 
			 2023, il 21 novembre la polizia federale ha denunciato 37 persone, tra cui jair 
			 bolsonaro. oltre all'ex presidente, nell'elenco figurano due 
			 generali della riserva: l'ex capo di gabinetto ed ex ministro della 
			 difesa walter braga netto e l'ex ministro per la sicurezza istituzionale augusto 
			 heleno. vi sono poi l'ex comandante della marina 
			 ammiraglio almir garnier santos, l'ex direttore dell'agência 
			 brasileira de inteligência alexandre ramagem, il presidente 
			 del bolsonarista partido liberal valdemar costa neto e 
			 un argentino, l'imprenditore fernando cerimedo. quest'ultimo era 
			 incaricato della disinformazione: attraverso i social e le 
			 piattaforme digitali facilitava la diffusione di fake news 
			 e la sua consulenza non si è limitata al brasile, ma si è estesa 
			 alla campagna contro la riforma costituzionale cilena e a favore 
			 dell'elezione di javier milei in argentina. tutti gli accusati 
			 devono rispondere di "abolizione violenta dello stato democratico di 
			 diritto, colpo di stato e associazione illegale".




segue

elon musk cede di fronte alla magistratura brasiliana. l'8 
			 ottobre il giudice alexandre de moraes ha autorizzato x, 
			 dopo oltre un mese, a operare nuovamente in brasile. il social era stato 
			 sospeso perché accusato di incitamento alla violenza e mancata cooperazione 
			 nell'eliminazione di fake news. per ottenere la revoca del 
			 provvedimento elon musk ha 
			 dovuto bloccare nove profili di simpatizzanti di bolsonaro in cui 
			 venivano diffusi discorsi di odio, pagare una multa di 28,6 milioni 
			 di reais (5,2 
			 milioni di dollari) e nominare un rappresentante legale nel paese.

















il blocco brics+ e l'america latina
(28/10/2024) 
 
				dal 22 al 24 ottobre si è tenuto, 
			 nella località russa di kazan, il xvi vertice del blocco brics+. 
			 erano presenti i rappresentanti di 36 nazioni, nonché il segretario 
			 generale delle nazioni unite antónio guterres. una chiara 
			 testimonianza dell'interesse suscitato da questo germe di un mondo 
			 multipolare, in grado di sviluppare istituti 
			 alternativi per il commercio e la finanza internazionali e di 
			 aggirare così le sanzioni statunitensi ed europee da cui molti sono colpiti.
			 all'inizio del 2024 ai cinque membri 
			 storici, brasile, russia, india, cina, sud africa, si erano aggiunti emirati 
			 arabi uniti, iran, egitto ed etiopia (l'arabia saudita non ha 
			 ancora formalizzato la sua adesione). anche l'argentina avrebbe dovuto 
			 far parte di questo gruppo, come completamento di un processo 
			 iniziato durante la presidenza di cristina fernández. ma l'attuale 
			 capo dello stato javier milei aveva già 
			 preannunciato, ancor prima di vincere le elezioni, che il paese "sotto il 
			 nostro governo non starà nei brics" perché "non andremo ad 
			 allearci con i comunisti".




segue

















addio ad antonio skármeta
(16/10/2024) 
 
				si è spento a metà ottobre, a santiago, lo scrittore cileno 
			 antonio skármeta vraníčić. di lui si ricordano i romanzi: el 
			 cartero de neruda (nell'edizione italiana il postino di 
			 neruda, da cui venne tratto il film il postino, 
			 interpretato da massimo troisi), soñé que la nieve ardía,
			 el baile de la victoria, un padre de película. fu 
			 anche autore di racconti, libri per bambini, opere teatrali (una di 
			 queste, el plebiscito, ispirò la pellicola no 
			 diretta da pablo larraín). non si cimentò mai con la poesia, anche 
			 se ne sentiva il fascino, come spiegò una volta: "sono tanto 
			 ammiratore dei poeti che, se passate in rassegna le mie opere, 
			 vedrete che nel cuore di questi racconti c'è un poema o qualche 
			 situazione collegata alla poesia che scatena il dramma o rafforza 
			 una relazione".




segue





















messico, cambio della guardia nel segno della continuità
(6/10/2024) 
 
			 dal primo ottobre il messico è 
			 governato da una presidenta, la prima della sua storia. 
			 l'investitura è avvenuta davanti al congresso, riunito in seduta 
			 plenaria nel palazzo legislativo di san 
			 lázaro, con il passaggio della fascia tricolore dal 
			 capo dello stato uscente, andrés manuel lópez obrador, a claudia 
			 sheinbaum pardo. nel suo discorso la neopresidente ha ribadito l'intenzione di 
			 continuare sul sentiero della cuarta transformación. ha 
			 poi citato tre elementi su cui intende porre l'accento: la 
			 rivendicazione dei diritti delle donne, l'attenzione ai problemi 
			 ambientali e al cambiamento climatico, l'impulso alla scienza e 
			 alla ricerca. nello stesso giorno sheinbaum ha ricevuto il 
			 bastón de mando, come riconoscimento della sua legittimità 
			 alla guida del paese, da parte di cinque donne, autorità delle 
			 comunità indigene, in rappresentanza delle settanta popolazioni 
			 native e di quella afromessicana. nel corso di questa cerimonia 
			 sono state rivolte invocazioni alle quattro direzioni cardinali e 
			 al centro dell'universo.



segue

la scomparsa di ifigenia martinez. il primo ottobre, come presidente 
			 della camera, aveva presieduto 
			 la seduta plenaria del congresso per l'insediamento di claudia sheinbaum. 
			 è stata la sua ultima apparizione in pubblico: ifigenia martínez y 
			 hernández, storica leader della sinistra messicana, si è spenta il 
			 5 ottobre a 99 anni. laureata in economia, era stata docente e poi 
			 direttrice della escuela nacional de economía dell'unam e 
			 in questa veste nel 1968 si era opposta con forza all'occupazione 
			 della ciudad universitaria da parte dell'esercito.



segue

















lotta al neocolonialismo: l'honduras si è ritirato dal ciadi
(26/8/2024) 
 
			 a sei mesi dalla notifica da parte di tegucigalpa, è diventato 
			 effettivo il 25 agosto il ritiro dell'honduras dal ciadi, la sigla 
			 in spagnolo del centro 
			 internazionale per la risoluzione delle controversie sugli 
			 investimenti esteri. l'icsid (questa la sigla in inglese) venne 
			 istituito nel 1965 dalla convenzione di washington come sistema di 
			 arbitrato internazionale nei contrasti tra investitori stranieri e  
			 stati ospitanti. in realtà si tratta di un meccanismo perverso di 
			 impoverimento dei paesi del sud del mondo: in base alle sue regole 
			 uno stato può essere denunciato da una corporazione quando questa si 
			 ritenga defraudata per un mancato guadagno a causa di una legge del 
			 governo nazionale (in genere emanata per proteggere i diritti dei 
			 lavoratori o dell'ambiente). si calcola che la sola america latina 
			 abbia perso in tal modo più di 30 miliardi di dollari.




segue


















venezuela, dopo la rielezione di maduro l'opposizione tenta il golpe
(4/8/2024) 
			 			 
			 al termine della giornata elettorale del 28 luglio, trascorsa in 
			 relativa calma, il consejo nacional electoral (cinque 
			 membri: tre rappresentanti della maggioranza e due 
			 dell'opposizione) ha 
			 annunciato i risultati parziali delle 
			 presidenziali proclamando la rielezione di nicolás maduro con il 51% 
			 dei voti. è stato come un segnale per scatenare le violente 
			 proteste dell'estrema destra, che da settimane vantava sondaggi 
			 ampiamente favorevoli (realizzati, secondo wikileaks, da 
			 un'agenzia legata alla cia), al 
			 candidato della plataforma unitaria democrática, l'ex diplomatico edmundo gonzález urrutia. 
			 quest'ultimo era sceso in campo poiché maría corina machado, 
			 vincitrice delle primarie della coalizione, 
			 è inabilitata 
			 per quindici anni a ricoprire cariche 
			 pubbliche, per aver sollecitato "l'intervento militare straniero" al 
			 fine di "cacciare maduro dal potere" e aver sostenuto le pretese 
			 dell'autoproclamato presidente juan guaidó (proprio tale 
			 inabilitazione è servita a washington come principale pretesto 
			 per il totale ripristino delle sanzioni contro la repubblica 
			 bolivariana). dopo quella di machado, anche la candidatura di corina yoris, 
			 chiamata a sostituirla, non era stata registrata dalle autorità 
			 elettorali.
			 


segue















	  
			  
 







		   
latinoamerica-online.it
          

anno
          xxiv
a
          cura di nicoletta manuzzato

registrazione
          presso il tribunale di milano n. 259 del 13/4/04




