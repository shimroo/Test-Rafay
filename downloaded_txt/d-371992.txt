




mareblucamogli







































































 
                               




























     
"il mare non cambia mai e il suo operare, per  quanto ne parlini gli uomini, è avvolto nel mistero"
joseph conrad                                                                      
                                                                              

il mare è quello di camogli, cittadina affacciata sul golfo paradiso, 20 km.   a est di genova - latitudine 44°21'09" nord, longitudine 09°09'03" est - ma è anche il mare del mediterraneo, dell'atlantico, di tutti gli oceani del mondo. il mare ha un fascino antico, un misto di timore e di curiosità per chi non lo conosce; gli uomini del passato lo solcavano, ma si fermavano alle colonne d'ercole, non osavano oltrepassarle credendo di cadere in un abisso senza fine. ma il mare è anche la culla dell'umanità, se è vero che noi veniamo dal mare, e nel mare vivono i grandi mammiferi, i grandi leviatani come le balene, i capodogli e i più piccoli delfini che saltano, giocano, si riproducono in questo grande, liquido, blu paradiso. il mare, culla e origine della vita, dominato da aria, acqua, sole, vento, onde, il mare è un bene, una ricchezza per tutta l'umanità, ma non appartiene a nessuno. il mare è quello della barriera corallina, con le gorgonie che fluttuano sotto la superficie come grandi ventagli agitati in una giornata afosa e i pesci coloratissimi che giocano a nascondino tra le madrepore e i coralli. là sotto, in fondo, il relitto di un naufragio coperto di alghe sembra una città sommersa, perduta e silenziosa, ma in realtà è pieno di vita, conquistato da una miriade di abitanti del fondo marino, grossi e piccoli, che lì convivono con gioiosa allegria.             

il mare è quello che si frange alla base dei fari che con la loro luce fendono la notte e indicano la via ai naviganti; il mare è quello in cui i pescatori calano le loro reti per la grande pesca della tonnara o per le più semplici pesche quotidiane; il mare è fonte di storie e di leggende senza fine. per quanto riguarda me, il mare mi affascina, mi da serenità. mi piace guardarlo in ogni stagione dell'anno : in una piovosa giornata invernale, quando è calmo e si frange appena sulla spiaggia, non è plumbeo, come si potrebbe pensare, ma ha diverse sfumature di una tonalità di verde chiaro mescolato all'azzurro, o in una giornata estiva, quando brilla di mille stelle che riflettono la luce del sole e hai solo voglia di tuffarti in quell'oro liquido, o quanto le sue onde si inseguono ruggendo e si precipitano sulla spiaggia con la loro cresta di schiuma durante le libecciate. ogni stagione e ogni tempo ha la sua bellezza. seguitemi in questo viaggio, trasportati da un cavalluccio marino andremo alla scoperta del mare e delle sue storie.




                              

                                               

e' disponibile in libreria il mio nuovo libro intitolato "tristan da cunha"storia e vicissitudini della più remota comunità umana
il mio libro "blackbeard, la vita e le avventure del famigerato pirata barbanera" si è classificato primo assoluto al premio letterario internazionale "cultura del mare" lo scorso 26 luglio 2012 a san felice circeo. vedi immagini




a chi avesse interesse per i fari suggerisco di visitare il mio sito : 


www.ilmondodeifari.comdove troverete interessanti informazioni su questi imponenti signori della notte sparsi per il mondo copyright © annamaria "lilla" mariotti 2001-2013tuttti i testi inseriti in questo sito, salvo diversa indicazione, sono di annamaria "lilla" mariotti, tratti dai suoi libri o frutto di suoi personali studi e ricerche.nessuna parte del sito puo' essere riprodotta senza preventiva autorizzazione scritta dell'autrice  browser consigliato  
questo sito ha ottenuto il marchio di qualità nella settimana dall'8 al 14 luglio 2002






 







 














    site map   



