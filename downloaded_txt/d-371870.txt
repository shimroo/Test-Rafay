






la brigata lolli

















 




una 
                brigata di memoria, di cultura, di utopie,
                di speranze, d'informazione, dell'uomo.













 
							l'artista
il 
              suono
 l'immagine
 la 
							parola
 link


  
              interviste
 archivio 
              dischi 
 film
 libri
 radiobielle


 


























  news


30 dicembre 2016 - "canzone della triste rinuncia" 


 "le luci dentro al buio sono andate via e l’ allegria comprata è già sparita, il giorno dopo è sempre la malinconia che spezza la magia di un’ altra vita. la forza che ti lega è grande più di te, l’ anello al collo si stringe sempre più:?non dare più la colpa al mondo o a lei per la rinuncia triste a quello che non sei…" 
                  francesco guccini 

                  alla fine del 1999 un gruppo di appassionati deandreiani scoprì che cercando sui motori di ricerca di allora la chiave "enzo jannacci" risultavano zero ricorrenze. per internet di fine secolo enzo jannacci semplicemente non esisteva e, come lui, non esistevano  goran kuzminac, claudio lolli, max manfredi, ricky gianco, gian pieretti, claudio rocchi e tantissimi altri  autori di canzoni o cantautori che dir si voglia, di cui non si tramandava memoria, di cui si sarebbe persa la memoria, la voce, la storia. 
                  nacque così la brigata lolli, o bielle:  un'associazione di liberi combattenti per la persistenza della memoria. perché la memoria è la resistenza dell'uomo, perché senza memoria l'uomo sembra molto ed è niente e le canzoni sono le tradizione orale, il calendario del tempo che passa, che ci si tramanda di bocca in bocca, di ugola in ugola. 
                  come alan lomax cercò di documentare i canti popolari del sud degli stati uniti, così noi siamo partiti lancia in resta, acquistando di tasca nostra tutti i dischi, allora già transumati in cd, che potevano rientrare nella categoria  che ci eravamo inventati: i biellisti. ossia i cantautori bravi, ma  che, per un motivo o per l'altro, non erano (ancora) riusciti ad avere un seguito consolidato. 
                  quindi, non solo recupero del passato, ma anche ricerca nel presente. per cui a un ricky gianco corrispondeva un maieron, a un claudio rocchi un federico sirianni, a un ivan della mea un alessio lega e così via. 
                  abbiamo visto nascere e crescere  stelle come vinicio capossela e gian maria testa. abbiamo assistito a tanti tramonti o ritiri o scomparse definitive come lucio dalla, francesco guccini, ivano fossati, leonard cohen, domenico modugno, teresa de sio, giorgio gaber, enzo jannacci, gian maria testa, david bowie. siamo andati avanti per sedici anni con qualche migliaio di recensioni, molte segnalazioni di dischi o di canzoni che altrimenti forse non sarebbero neanche usciti dal giro ristretto del loro cortile. 
                  nel 2016 bob dylan, uno di noi, uno dei nostri, ha vinto il nobel e il cerchio si è chiuso. 
                  il senso di una brigata per la memoria in una situazione come internet, come la rete, dove tutto diventa memoria storica e incancellabile all'istante, dove niente viene cancellato e niente più viene perduto, questo senso non c'è più. il nostro ruolo si è esaurito. così ci ritiriamo in buon ordine. 
 (vai all'articolo) 
                 

 



 









 
 
                    "lo sappiamo che gli uomini  
                    trasformano i loro desideri in realtà,
poi se la risognano e la credono vera.  
fino al risveglio"
claudio lolli


lo dico?  eh sì, dai, lo dico: “il grande freddo” è il più bel disco di claudio lolli dai tempi degli “zingari felici”. e intendo il primo “zingari”, quello del 1976 e non quello con il parto del 2003.  gli zingari, certo: infatti qui, anche qui, la regia musicale è nelle mani di alcuni partner di allora, come danilo tomasetta e roberto soldati che possono essere, a buon motivo, considerati i registi dell'intera operazione (tomasetta anche a livello organizzativo).

dicono, nelle note introduttive del libretto che c'è una differenza sostanziale con gli zingari: quell'opera nasceva come una lunga suite, costruita per essere suonata dal vivo; questa sin dall'inizio, è stata concepita con l'idea di fare un disco. ma, qui più che mai, disco va inteso in un'accezione che non si pratica più: ossia un tutt'uno, un insieme, un'opera, con un inizio e una fine, che non a caso sono affidati allo stesso tema, e con il ritorno circolare, nei testi di temi e stilemi che sono cari e sono stati cari al lolli maggiore. 

un grande artista, un grande artigiano di parole che torna a fare quello che sa fare meglio: lavorare con estrema cura su queste frasi, cesellandone le rime, limando gli aggettivi, affidando non al caso, ma all'arte, la successione studiata di verbi, pronomi e sostantivi. detta così sembra fredda e fredda non è, nonostante il tema, perché sotto il grande freddo, splende il fuoco della poesia. 

a tutto questo assommiamo  dei musicisti che sanno fare il loro mestiere: musicisti veri, non drum-macchine o pianini di plastica come ci è toccato sentire in passato. lolli abbozza delle linee melodiche e la regia artistica, con grande classe e sensibilità, distilla le spezie di ingredienti misurati, studiati a misura per non interferire, ma aumentare in piacere di una canzone d'autore, mandata a sfidare il senso del tempo o quello che resta. che il tempo è una variabile tremenda e questi tempi non possono che comunicare questa grande sensazione di freddo.

si è gelato tutto quello che tenevamo attorno e che tenevamo caro: gli affetti, gli ideali, gli amici, le speranze: si è gelato fino al punto di trasformare, non solo lolli, ma tutti noi, in prigionieri politici. non possiamo che alzare le braccia e arrenderci, ma proclamando con fierezza che non ci hanno spezzati: siamo agli arresti, ma come prigionieri politici, attenti a ogni spazio libero per sovvertire questa realtà diseguale, questa realtà che ci appare, ma che non ci appartiene e non potrà soddisfarci mai. 
(vai all'articolo)







 


gli 
              imperdibili di bielle







 
 "lettere matrimoniali" di claudio lolli
25/11 - mi 
                    risulta difficile scrivere con sufficiente distanza prospettica 
                    su claudio lolli, perché per me il cantautore bolognese 
                    è stato ed è molto di più di un semplice 
                    bravo artista: è un filosofo, un maestro, un compagno. 
                    e’ colui che, nella migliore forma estetica possibile, 
                    esprime la mia weltanschauung intrisa di sentire tragico esistenzialista 
                    e di energica rivolta libertaria.
per 
                    queste ragioni, consapevole dell’assenza di una dispiegata 
                    lucidità ermeneutica, il mio intento è quello 
                    di scrivere oggi non su claudio lolli, bensì a claudio 
                    lolli, di raccontare cosa ha significato per me leggere il 
                    suo ultimo libro, "lettere matrimoniali" 
                    (stampa alternativa, viterbo 2013). e’ stato – 
                    pagina dopo pagina – un viaggio spiazzante, libero e, 
                    soprattutto, dolce nelle ‘intermittenze del cuore’ 
                    e dell’incontrollabile attrazione fisica. di intensa 
                    bellezza erotica trattano queste lettere che claudio scrive 
                    per la sua donna, la sua amata melania, madre dei suoi due 
                    figli, sigillo vivente di splendore insostituibile. 
(vai 
                    all'articolo)


la 
                musica è finita
24/08 
                    - ecco, 
                    la musica è finita, gli amici se ne vanno e tu mi lasci 
                    solo ...
la musica è finita, sì. la gioia che mi dava 
                    ascoltare a turno la voce di bob dylan, di fabrizio de andré, 
                    di francesco de gregori o di van morrison è sfumata 
                    in un silenzio che sa di morte, di funerale, di de profundis. 
                    la musica è finita nel senso che sono finite le canzoni, 
                    che non ci sono più spinte vitali, che nessuno scrive 
                    niente che possa interessare. alcuni parlano del mondo, altri 
                    di sé. i primi hanno per referente le pagine dei giornali, 
                    i secondi il proprio ombelico. la musica è però 
                    finita, perché non sa più raccontare la società, 
                    non ci sa dire chi siamo, non ci sa fotografare. 
(vai 
                all'articolo) 
io sono come un orso.
          			  con le braccia 
          			  tese in alto
          			  aspetto 
          			  il sorgere del sole.
          			  (canto pawnee)
per 
                        scriverci: 
bielle@bielle.org 


 
 cerca 
						su bielle 


 loading

  








 




bielle 
              nasce dalla collaborazione libera e gratuita di molte persone, che 
              dedicano tempo e risorse per arricchire il sito. 
se trovate interessante il materiale pubblicato potete utilizzarlo 
              liberamente, ma per favore sostenete il nostro lavoro citando la 
              fonte e mettendo un link a bielle.
un grazie di cuore a tutti i biellisti che contribuiscono, con sincera 
              partecipazione e affetto, a questo sogno.

condizioni 
                per riprodurre i materiali
tutti 
                  i materiali, i dati e le informazioni pubblicati all’interno 
                  di questo sito web sono "no copyright", nel senso che possono 
                  essere riprodotti, modificati, distribuiti, trasmessi, ripubblicati 
                  o in altro modo utilizzati, in tutto o in parte, senza il preventivo 
                  consenso di bielle.org. l’utilizzo delle informazioni presenti 
                  sul sito deve però avvenire esclusivamente per finalità 
                  di uso personale, studio, ricerca o comunque non commerciali e avendo 
                  cura che sia citato espressamente www.bielle.org come fonte dei materiali 
                  utilizzati. ove i materiali, dati o informazioni siano utilizzati 
                  in forma digitale, la citazione della fonte dovrà essere effettuata 
                  in modo da consentire un collegamento ipertestuale (link) alla homepage 
                  www.bielle.org o alla pagina dalla quale i materiali, dati o informazioni 
                  sono tratti.

copyleft
tutti i contenuti originali prodotti per questo 
                      sito sono da intendersi pubblicati sotto le licenze creative commons 
                      attribution-noncommercial-sharealike 1.0, che tutelano la possibilità 
                  di ripubblicarli, previa autorizzazione per fini commerciali


cos'è 
              il copyleft


archivio 
                  interviste






