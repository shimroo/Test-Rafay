















jimmomo - il blog di federico punzi










































































jimmomo - il blog di federico punzi



“we will stand on principle or we will not stand at all”




















pagine



home










































































thursday, july 27, 2017








enmarche! sul cadavere dell'italia







dum romae consulitur, saguntum expugnatur

fine dei giochi, secondo schiaffone all'italia in tre giorni... il "liberale" ed "europeista" macron ha deciso di nazionalizzare stx piuttosto che farla guidare a fincantieri. europa? mercato? belle parole, poi c'è l'interesse nazionale... "il nostro obiettivo è difendere gli interessi strategici della francia", ha spiegato il ministro dell'economia francese bruno le maire. non si tratta di cattiveria, ma all'eliseo evidentemente non si fidano del nostro sistema-paese. oppure, sarà colpa del "protezionista" trump??

già come italia non contavamo molto, ma dal 2011, dalla chiamata dello straniero e dai governi di inetti che sono seguiti, ci hanno azzerati completamente, ci stanno massacrando, ma i nostri governi non l'hanno ancora capito e continuano a parlarsi addosso.

o forse l'hanno capito un paio di giorni fa, e sono ancora storditi. martedì all'eliseo si sono incontrati i due principali rivali sul futuro della libia, al-serraj e haftar, invitati dal presidente francese macron, che ha preso in mano le redini del processo dopo aver probabilmente ricevuto via libera da trump e da putin (invitati anch'essi a parigi in rapida successione). blitz macron, italia fuori dai giochi. "dum romae consulitur, saguntum expugnatur". la storia di come ci siamo di fatto auto-esclusi è ancora da scrivere. ma si può azzardare qualche ipotesi... indecisi a tutto, timidi, siamo andati in crisi con al sisi cadendo nella trappola regeni, troppi complessi - che macron non ha avuto - nel parlare con i "cattivoni" trump e putin... eccetera...

e ora il presidente francese annuncia anche gli hotspot in libia (idea poi parzialmente smentita: non subito), di cui si discute, anzi si chiacchiera da anni in italia ovviamente senza concludere nulla. mentre il governo italiano si occupava di migranti come una qualsiasi ong, macron ha semplicemente fatto politica. non è un nostro "nemico", fa gli interessi francesi mentre noi quasi ci vergogniamo di averne.

non provino nemmeno gentiloni, alfano e renzi: non c'è modo per ridimensionare gli schiaffoni presi da macron. possono solo tacere e, se possibile, sparire. per tentare di parare il colpo ora sono pronti a inviare le navi della marina militare in libia... dopo che per anni hanno detto che non si poteva e ridicolizzato chi lo proponeva. pagliacci!

sarà chiaro adesso cosa significa enmarche! il primo cadavere su cui macron è passato sopra marciando, cantando la marsigliese e sventolando la bandiera francese, non quella europea, è quello dell'italia. macron ha effettivamente "salvato l'europa", intesa come burocrazia europea, ma si sta muovendo come se l'ue non esistesse, agisce senza nemmeno avvertirla. e ha ragione: l'europa sui temi e le crisi internazionali non esiste. non esiste un interesse europeo. esistono interessi francesi, tedeschi, italiani (sebbene non ce ne curiamo). tutti legittimi.







at

5:58 pm



no comments:
  














email thisblogthis!share to xshare to facebookshare to pinterest




etichette:
al serraj,
alfano,
egitto,
europa,
fincantieri,
francia,
gentiloni,
haftar,
immigrazione,
italia,
liberalismo,
libero mercato,
libia,
macron,
protezionismo,
putin,
regeni,
renzi,
trump,
ue











tuesday, july 25, 2017








il dilemma russo in siria: iran o stati uniti?







pubblicato su formiche

il ritorno dell’america nel gioco siriano pone la russia di fronte a un dilemma sul partner principale con il quale discutere e determinare il futuro della siria: l’iran, com’è stato fino ad oggi, o gli stati uniti?la decisione dell’amministrazione trump, rivelata nei giorni scorsi dal washington post, di porre termine al programma segreto della cia di sostegno militare ai ribelli anti-assad "moderati", voluto e preparato da obama (e dall’ex segretario di stato hillary clinton), tra il 2012 e 2013, non è una mossa imprevista. non solo indiscrezioni in tal senso erano già uscite tra febbraio e aprile, ma anche in campagna elettorale trump lo aveva lasciato intendere accusando la sua avversaria e l’allora presidente obama di aiutare i terroristi in siria. e non segna il definitivo successo della strategia russa, come il washington post, uno dei giornaloni usa impegnati nella campagna anti-trump, lascia dire al solito funzionario anonimo ("putin won in syria"). anzi, nonostante le vittorie militari contro l’isis e il puntellamento del regime di assad, sul piano diplomatico il coinvolgimento russo in siria è più vicino al pantano che al successo. proveremo a spiegare perché.ma innanzitutto, qualche precisazione sul programma della cia di cui stiamo parlando. delle due l’una: o serviva a sostenere gruppi di ribelli "moderati", e allora era militarmente irrilevante e, dunque, poco più che simbolica la sua cancellazione; o ad essere "segretamente" armati e addestrati erano anche gruppi ben più radicali, e allora era qualcosa di imbarazzante la cui chiusura era d’obbligo. l’esistenza di questo programma è divenuta di dominio pubblico un paio d’anni fa, quando è emerso che i 500 milioni di dollari stanziati erano serviti in realtà a formare circa 60 miliziani ritenuti sufficientemente "moderati", ridotti a cinque perché nel frattempo gli altri si erano uniti ai gruppi jihadisti (isis compreso).ad ammettere il fallimento del programma, che prevedeva l’addestramento di 15 mila combattenti in tre anni, il generale lloyd j. austin, comandante del centcom, il comando militare americano delle operazioni in siria e iraq, di fronte alla commissione forze armate del senato. l’insuccesso del programma si spiega anche con i paletti posti dal presidente obama, che non voleva rischiare di armare gruppi jihadisti (saggiamente), né di essere trascinato in un conflitto con la russia, né di irritare gli iraniani compromettendo l’accordo sul nucleare. ai ribelli anti-assad infatti si chiedeva di limitarsi a combattere l’isis, in pratica di non essere "ribelli". e questo ha probabilmente portato molti di essi a unirsi alle milizie islamiste. come può la chiusura di un programma ritenuto fino a ieri un fiasco, già morto e sepolto, diventare improvvisamente un "errore strategico" o un "regalo a putin"? forse perché a chiuderlo formalmente è il presidente trump?in realtà, il "game changer", il punto di svolta in siria potrebbe rivelarsi il primo cessate-il-fuoco – sebbene molto parziale, limitato all’angolo sud-occidentale del paese – a firma usa-russia, scaturito dal primo faccia-a-faccia trump-putin a margine del g20 di amburgo lo scorso 7 luglio. il ministro degli affari esteri russo lavrov ha poi spiegato che russia, stati uniti e giordania istituiranno ad amman un centro per coordinare tutti i dettagli. ancora prima, però, le "quattro zone di de-escalation" approvate ad astana lo scorso maggio da russia, turchia e iran erano state discusse durante una telefonata tra il presidente russo putin e il presidente americano trump, quindi in pratica pre-approvate da washington. insomma, se sul lato ucraina nessun "disgelo", è sulla crisi siriana che usa e russia sembrano compiere progressi dimostrando di parlarsi e di voler cooperare dove possibile. se da una parte gli stati uniti entrano in qualche modo nello schema guidato dal cremlino, che con il processo di astana ha soppiantato i colloqui di ginevra, dall’altra proprio il ritorno dell’america nel dossier siriano, che putin non ha potuto impedire, rende fragile il processo di astana. tant’è vero che l’ultimo round di negoziati in kazakhistan, alla vigilia dell’incontro trump-putin, non ha registrato progressi sulle "de-escalation zone".nonostante l’isis sia vicino alla sconfitta e il regime di assad ad una insperata sopravvivenza, il mosaico russo è lungi dall’essere completato e rischia ancora di frantumarsi, proprio per il ruolo guida nel processo politico che mosca ha assunto su più tavoli, bilaterali e multilaterali, dove siedono potenze ostili tra di loro con interessi divergenti e spesso inconciliabili. da una parte ha investito molto nel processo di astana, in una transizione politica in siria capace di preservare l’influenza di ciascuna delle potenze coinvolte - russia, iran e turchia - nelle aree ritenute vitali per i propri interessi nazionali. ma per riuscire deve portare teheran e ankara a raggiungere un compromesso. non facile, perché gli iraniani considerano prioritaria la sconfitta di ogni gruppo ribelle rispetto all’inizio di una transizione politica, mentre i turchi puntano ad usare proprio i ribelli e i territori da loro controllati come risorsa nei futuri colloqui politici.dall’altra, ha siglato con gli usa l’accordo sul cessate-il-fuoco nel sud-ovest del paese per scongiurare il rischio di una escalation con washington e i suoi alleati. non va dimenticato infatti che in siria i russi si trovano pur sempre circondati da alleati dell’america: i curdi a nord, ma soprattutto israele e giordania a sud. se con il cessate-il-fuoco gli stati uniti hanno di fatto riconosciuto il ruolo guida della russia nel processo di pace in siria, dal canto loro i russi – se pensiamo anche alla "deconfliction zone" che circonda la base usa di al tanf al confine con l’iraq – hanno mostrato la volontà di riconoscere agli americani una zona di influenza nel sud della siria, decisiva per la partita che washington intende giocare per contenere teheran, nonché di mantenere buoni rapporti con israele, preoccupato della presenza di milizie iraniane ai suoi confini.non dimentichiamo qual era la posizione americana in siria al termine della presidenza obama: inesistente. ora gli stati uniti sono rientrati in gioco. l’amministrazione trump ha impresso una svolta decisiva alle operazioni anti-isis, stringendo ancora di più la collaborazione con le forze democratiche siriane (sdf), dominate dalle milizie curde siriane delle ypg, per liberare raqqa. anche al prezzo di far irritare, e non poco, il presidente turco erdogan, che li considera terroristi. e infatti l’artiglieria turca ha preso a martellare le postazioni delle ypg nell’enclave di afrin. ha riconosciuto un dato di fatto, ovvero che la fuoriuscita di assad non è la priorità, ma ha anche chiarito di considerarla inevitabile nel medio-lungo termine e dimostrato di non tollerare che il regime siriano oltrepassi la "linea rossa" dell’uso di armi chimiche. e infine, sta trasformando la siria in un fronte di contenimento dell’iran, di intesa con gli alleati arabi sunniti e israele.lungi da una vittoria piena di mosca, la safe zone riconosciuta agli stati uniti nel sud della siria sembra un primo passo verso il riconoscimento di diverse zone di influenza tra potenze regionali e globali, un po’ come avvenne nel ‘45 in germania e a berlino. dunque, la difficilissima composizione di tutti gli interessi in gioco, spesso divergenti, tra attori ostili, rende il successo dell’iniziativa russa tutt’altro che scontato e il rischio pantano più vicino di quanto possa apparire.proprio il ritorno americano, con cui putin ha dovuto fare i conti, rende più difficile, forse impossibile, il pieno successo della cooperazione con l’iran, che fino a ieri, fino all’insediamento di trump alla casa bianca, era stata il pilastro della politica russa in siria. i tre principali obiettivi di teheran in siria, infatti – mantenere al potere assad e l’integrità territoriale del paese, garantirsi un collegamento terrestre con hezbollah in libano – confliggono apertamente con gli interessi dell’america e dei suoi alleati. la divisione del paese in zone di influenza per preservare gli interessi di tutti gli attori coinvolti contraddice il principio dell’integrità territoriale siriana. il premier israeliano netanyahu si è detto contrario al cessate-il-fuoco nel sud-ovest del paese, perché sebbene tenga le milizie iraniane lontane dai suoi confini, tuttavia rischia di rendere permanente la presenza militare iraniana in siria. e infatti, come hanno fatto notare gli esponenti di hezbollah dopo l’annuncio della tregua, la distanza dalle alture del golan non gli impedisce di lanciare attacchi contro israele, visto che i missili in loro possesso sono in grado di colpire il territorio israeliano dalla siria senza bisogno di una presenza fisica nelle zone di confine.ciò che invece infastidisce hezbollah (e teheran) del cessate-il-fuoco siglato da trump e putin, è che di fatto riconosce una presenza militare americana sul terreno in siria. sarà una coincidenza, ma proprio all'indomani dell'accordo sono spuntate due nuove basi usa a cavallo del confine siro-giordano, una in giordania e l'altra nel deserto siriano. e nelle scorse settimane forze americane hanno bombardato alcune milizie pro-assad sostenute dall'iran mentre avanzavano verso la base usa di al tanf, al confine tra siria, iraq e giordania. al congresso il segretario alla difesa james mattis ha spiegato che si è trattato di semplice autodifesa, a protezione dei militari americani che si trovano in quella zona. la missione in siria è mirata esclusivamente a combattere l'isis, ha ripetuto. peccato che, guarda caso, l'avamposto di al tanf si trovi esattamente sulla via di collegamento terrestre tra l'iran e il libano, passando per iraq e siria.per ora la russia non ha alcuna intenzione di esercitare pressioni su hezbollah, che con migliaia di combattenti schierati in siria gioca un ruolo di fanteria ancora essenziale per i russi. irritare hezbollah significa irritare gli iraniani e rischiare di perdere teheran nel processo di astana.tuttavia, questi attriti sono ormai nelle cose con il ritorno degli stati uniti nel gioco siriano, che pone sempre di più la russia di fronte al dilemma di dover decidere su chi puntare come partner principale con il quale discutere e determinare il futuro della siria: l’iran, com’è stato fino ad oggi, o gli stati uniti? e’ uno dei risultati delle mosse dell’amministrazione trump, la cui nuova politica in medio oriente, come abbiamo scritto in altri articoli per formiche, ha come obiettivo principale quello di isolare e contenere l’iran e, quindi, in siria, di allontanare mosca da teheran. "esortiamo la russia a cessare le sue attività destabilizzanti in ucraina e altrove, il suo supporto a regimi ostili – come siria e iran – e ad unirsi invece alla comunità di nazioni responsabili nella nostra lotta contro nemici comuni e in difesa della civiltà". ecco il vero test per putin, nelle parole pronunciate dal presidente trump a varsavia.certo, le nuove sanzioni non aiutano l'amministrazione trump. putin potrebbe decidere che la cooperazione con gli usa in siria non vale il sacrificio delle partnership regionali con iran e turchia su cui molto ha investito negli ultimi anni.







at

2:16 pm



no comments:
  














email thisblogthis!share to xshare to facebookshare to pinterest




etichette:
al tanf,
assad,
cia,
erdogan,
formiche,
giordania,
hezbollah,
iran,
israele,
medio oriente,
obama,
putin,
russia,
sanzioni,
siria,
stati uniti,
trump,
turchia











saturday, july 22, 2017








acqua pubblica, no acqua







da una parte vi e ci sta bene! volevate il trasporto pubblico? non avete alcun trasporto. volevate l'acqua pubblica?? manca anche l'acqua. e' un diritto, dicevate, ma siccome l'avete voluta pubblica e a gestirla sono quindi i politici, oggi è un po' meno diritto... rischia di diventare un diritto vuoto, prosciugato, come molti altri diritti fasulli in italia.stanno per chiudere l'acqua a roma, in italia abbiamo acquedotti così fatiscenti e bucati che se ne disperde in media il 50%, ma il presidente della regione lazio zingaretti non trova di meglio che prendersela con trump per l'uscita degli stati uniti dall'accordo di parigi sul clima... lo scaricabarile arriva fino alla casa bianca, fino a che punto ci facciamo prendere per il culo?







at

6:27 pm



no comments:
  














email thisblogthis!share to xshare to facebookshare to pinterest




etichette:
acea,
acqua,
ambiente,
clima,
comuni,
lazio,
raggi,
regioni,
roma,
servizi pubblici,
spesa pubblica,
statalismo,
trump,
zingaretti











friday, july 21, 2017








senza pudore







per anni i migranti (non aventi diritto ad alcun asilo) ce li siamo andati a prendere davanti alle coste libiche in barba a qualsiasi regola e buon senso, praticamente un'invasione autoinflitta. ora pretendiamo che se li accollino quota parte anche gli altri paesi europei e siccome si rifiutano, in nome dell'interesse nazionale ma anche soprattutto europeo, li minacciamo con la "proposta bonino-soros" dei 200mila visti... poi non lamentiamoci dei luoghi comuni sugli italiani eh!la pretesa italiana di "relocation" anche dei migranti illegali che si è messa in casa da sola è surreale. è contro ogni regola, logica e interesse non solo nazionale ma della stessa unione europea che rischia la disgregazione. e anziché coltivare buoni rapporti con i paesi dell'est, per non subire troppo l'asse franco-tedesco, rompiamo... resteremo i valletti di parigi e berlino.che poi, il direttore dell'inps un po' di pudore dovrebbe averlo a sbandierare che i contributi di oggi servono a pagare le pensioni di oggi. sappiamo tutti che è così, non solo per i contributi degli stranieri. ma saperlo è un conto, che il direttore dell'inps quasi se ne vanti... soprattutto nei confronti di lavoratori stranieri che probabilmente non vedranno mai una pensione, è come vantarsi di una rapina... bella considerazione degli immigrati che hanno questi professorini...







at

6:24 pm



no comments:
  














email thisblogthis!share to xshare to facebookshare to pinterest




etichette:
boeri,
bonino,
europa,
immigrazione,
italia,
libia,
pensioni,
ue











thursday, july 20, 2017








contro trump rischio indagini a strascico







le basi del diritto penale: un procuratore, e a maggior ragione un procuratore speciale, dovrebbe partire da un sospetto o un probabile crimine e arrivare al colpevole, trovando le prove... nel caso di mueller, l'impressione è che l'inchiesta russiagate si stia trasformando: partire dal "colpevole", trump, e setacciare a strascico le sue attività finché non si trova qualsiasi cosa, anche se non ha nulla a che fare con la russia e le elezioni, per incastrarlo. come la chiamereste?come spiega andrew c. mccarthy, l'inchiesta condotta da mueller si sta "allargando" un po' troppo mentre dovrebbero esserci dei paletti...







at

6:41 pm



no comments:
  














email thisblogthis!share to xshare to facebookshare to pinterest




etichette:
codice penale,
giustizia,
mccarthy,
mueller,
russiagate,
stati uniti,
stato di diritto,
trump











monday, july 17, 2017








la centralità della polonia e la difesa dell'occidente







pubblicato su formiche

nel suo discorso a varsavia trump ha centrato la questione della nostra epoca: l'occidente ha la *volontà* di sopravvivere? non è una questione di capacità e di risorse, ma di volontà… e sembra 
suggerire che noi europei quella volontà di difenderlo l'abbiamo persa…

del discorso di trump a varsavia i mainstream media hanno snobbato sia i contenuti che il paese scelto: la polonia. grave errore di comprensione e di analisi. non solo, infatti, come ha ricordato lo stesso presidente usa, la polonia è "il cuore geografico dell'europa e, più importante, nel popolo polacco vediamo l'anima dell'europa", ma è anche una delle economie più vivaci dell'unione europea, con una previsione di crescita del pil superiore al 3% sia nel 2017 che nel 2018. ed è tra i pochi membri nato a soddisfare il parametro di spesa militare del 2% rispetto al pil.

distratti e pigri i mainstream media, di certo a mosca e a berlino non è passato inosservato il messaggio che l'amministrazione trump ha voluto mandare scegliendo varsavia per un discorso sulla difesa dell'occidente e i suoi valori di libertà e democrazia.

nel xvii secolo la confederazione polacco-lituana fu un fondamentale argine all'espansione ottomana in europa ed ebbe un ruolo decisivo nel respingere i turchi alle porte di vienna. la polonia moderna è stretta tra la germania e la russia, il popolo polacco ha subito invasioni e dominazioni da entrambe, ma ha resistito orgogliosamente agli spaventosi totalitarismi del novecento, nazismo e comunismo. oggi è nazionalista e saldamente occidentale, in prima linea sulla crisi ucraina, e washington ha voluto far capire che punta proprio sulla polonia per contenere russia e germania.

due esempi concreti. proprio a varsavia trump ha annunciato l'accordo per la vendita alla polonia di otto batterie del sistema missilistico americano patriot, una chiara risposta ai missili iskander schierati dalla russia a kaliningrad. e ha inoltre affermato l'impegno americano "ad assicurare alla polonia e ai suoi vicini l'accesso a fonti alternative di energia in modo che non siano mai più ostaggio di un singolo fornitore". gas liquido a varsavia e carbone a kiev. il messaggio a putin è chiaro: è finita l'era obama, durante la quale dalla siria all'ucraina il cremlino ha goduto di una libertà d'azione senza precedenti sia in medio oriente che alle porte dell'europa, tornando centrale su tutti i principali dossier. l'america è tornata, è determinata a difendere i suoi alleati in europa orientale e non permetterà a mosca altri blitz come quello che ha portato all'annessione della crimea e alla crisi ucraina, una situazione che resterà sospesa per molto tempo ancora e che fa tremare estonia e lettonia. e non intende lasciare campo libero alla russia nemmeno nel mercato energetico che interessa i suoi alleati.

ma il messaggio è diretto anche agli altri alleati europei dell'america: falso che trump sia la marionetta di putin. a varsavia il presidente americano ha chiarito che vede i russi come avversari aggressivi, non come partner o alleati: "esortiamo la russia a cessare le sue attività destabilizzanti in ucraina e altrove, il suo supporto a regimi ostili - come siria e iran - e ad unirsi invece alla comunità di nazioni responsabili nella nostra lotta contro nemici comuni e in difesa della civiltà". come sempre, i russi sono pronti a intascare qualsiasi "carota" gli venga offerta come incentivo iniziale, salvo poi continuare a provocare i danni maggiori possibili, finché non percepiscono di aver urtato contro un vero muro. l'amministrazione trump sta sviluppando un nuovo approccio con il cremlino: vuole verificare i margini per una cooperazione, per esempio in siria, ma al tempo stesso sta tirando su quel muro. il primo faccia a faccia trump-putin, la sua durata e il suo esito, non scontati, dimostrano, come scrivevamo su formiche dopo il raid americano sulla siria, che il confronto è duro ma che washington e mosca hanno ripreso a parlarsi e lo fanno a tutto campo.

falso, inoltre, che l'amministrazione trump voglia liquidare la nato o che non gli importi granché. al contrario, per rilanciarla chiede agli alleati il giusto contributo (come fa la polonia) e una ridefinizione della missione dell'alleanza.

"gli americani sanno che una forte alleanza di nazioni libere, sovrane e indipendenti è la migliore difesa per le nostre libertà e per i nostri interessi. per questo motivo la mia amministrazione ha chiesto che tutti i membri della nato soddisfino definitivamente il proprio obbligo finanziario in modo pieno e giusto". 
lo storico victor davis hanson ha definito l’"anti-cairo" il discorso di trump a varsavia, cioè l'antitesi del discorso che pochi mesi dopo il suo insediamento obama pronunciò nella capitale egiziana, un tentativo di appeasement con il mondo arabo e islamico basato su una sorta di "autodafè" dell'occidente. il messaggio "anti-cairo" di trump, invece, è che "solo un occidente forte, organizzato - convinto del suo passato e sicuro del suo attuale successo - riuscirà a dissuadere i suoi nemici, attrarre i neutrali e mantenere gli amici. che solo lui abbia avuto il coraggio di esprimere l'ovvio, e che sia stato criticato per questo, ci ricorda come il rimedio alla nostra malattia occidentale sia visto come il problema e non la cura", conclude vdh.

il merito del presidente trump è proprio quello di aver centrato la questione della nostra epoca: l'occidente ha la volontà di sopravvivere? non è una questione di capacità e di risorse, ma di volontà... e sembra suggerire che noi europei quella volontà di difenderlo l’abbiamo persa...


"dobbiamo ricordare che la nostra difesa non è solo un impegno di denaro, è un impegno di volontà. perché, come ci ricorda l'esperienza polacca, la difesa dell'ovest si basa in ultima analisi non solo sui mezzi, ma anche sulla volontà del suo popolo di prevalere e di avere successo e ottenere ciò che si deve avere. la questione fondamentale del nostro tempo è se l'occidente abbia la volontà di sopravvivere. abbiamo la fiducia nei nostri valori per difenderli a qualsiasi costo? abbiamo abbastanza rispetto per i nostri cittadini per proteggere le nostre frontiere? abbiamo il desiderio e il coraggio di preservare la nostra civiltà di fronte a coloro che vogliono rovesciarla e distruggerla?".







at

5:09 pm



no comments:
  














email thisblogthis!share to xshare to facebookshare to pinterest




etichette:
crimea,
energia,
europa,
formiche,
germania,
media,
nato,
obama,
occidente,
polonia,
putin,
russia,
siria,
stati uniti,
trump,
ucraina,
ue,
varsavia,
victor davis hanson











sunday, july 16, 2017








dal g20 di amburgo agli abbracci trump-macron sugli champs-elysees







pubblicato su formiche

dal g20 di amburgo (una sconfitta casalinga per la merkel) agli abbracci
 trump-macron sugli champs-elysees (manovre di accerchiamento della 
germania?), passando per il discorso di trump a varsavia in difesa 
dell'occidente, snobbato dai media, e l'incontro con putin, che hanno 
seppellito i falsi miti su trump

con il presidente americano trump ai campi elisi, parigi, invitato dal presidente francese macron alle celebrazioni del 14 luglio per la presa della bastiglia, si chiudono dieci giorni densi di avvenimenti sulla scena internazionale. e si moltiplicano gli indizi che ci inducono a intravedere tempi non facili per la locomotiva tedesca, e quindi per la macchinista, la cancelliera angela merkel. le manovre di accerchiamento sono cominciate, vedremo se assumeranno le sembianze di un vero e proprio assedio a berlino perché si decida a modificare le sue politiche europee e commerciali.

forte della sua ambizione e di una solida maggioranza parlamentare, macron è determinato a riequilibrare il motore franco-tedesco prima che vada fuori giri. ed è pronto a giocare di sponda con trump, sfidando persino l'impopolarità del presidente usa, invitato a cena sulla tour eiffel e alle celebrazioni del 14 luglio (con i militari americani ad aprire la parata ai campi elisi). serve luce verde da washington inoltre per i suoi sogni di "grandeur": la guida della difesa europea e la supremazia francese nel mediterraneo. per londra è addirittura una necessità rivolgersi al di là dell'atlantico e cercare nell'anglosfera una prospettiva post-brexit.

macron è una buona carta anche per gli stati uniti, che hanno sempre sostenuto il progetto europeo, ma non sono contenti della piega germano-centrica che sta prendendo. l'ue serve a garantire stabilità e benessere agli europei. gli attuali squilibri, accentuati dalle politiche e dal primato di berlino, potrebbero non essere sostenibili nel medio periodo e rischiano di compromettere sia stabilità che benessere dell'europa, indebolendo l'occidente. una germania europea, non un'europa tedesca avevano in mente gli americani quando hanno sostenuto la riunificazione nel contesto dell'integrazione europea.

poi c'è la russia, che preme ai confini orientali dell'europa. a difesa dei paesi dell'est, un mercato prezioso per berlino, non ci sono certo le truppe della cancelliera, ma la nato, ovvero l'arsenale americano. e nel pieno della crisi con mosca per l'ucraina, nonostante il regime di sanzioni, con le sue scelte di politica energetica, tra cui il raddoppio del gasdotto north stream, la germania (e l'ue con essa) ha accresciuto anziché ridurre la dipendenza dal gas russo. una prospettiva che non può far piacere a washington.

ma facciamo un passo indietro. il g20 di amburgo si prestava come palcoscenico ideale per l'esordio sulla scena internazionale della "nuova leader del mondo libero" (e liberal), la cancelliera tedesca angela merkel. tuttavia, già alla vigilia si era compreso che qualcosa non tornava, se per far apparire isolata l'america di trump sul clima aveva dovuto ostentare l'appoggio di russia e cina, non esattamente due fari del liberalismo (e ovviamente putin e xi non si sono lasciati pregare...), ma soprattutto se la cancelliera, che così meticolosamente in questi mesi ha coltivato il ruolo di berlino come alfiere del libero commercio e della globalizzazione contro le minacce protezionistiche trumpiane, si era trovata sulla scrivania la seguente storia di copertina dell'economist: "il problema tedesco. perché il surplus commerciale della germania fa male all'economia mondiale". ma come, l'organo "ufficiale" dell'intellighentzia "global", dell'ordine economico liberale, che rilancia la stessa identica critica sollevata dall'amministrazione trump all'indirizzo di berlino?

se poi, a leggere la dichiarazione finale del g20 di amburgo, sulla falsa riga di quella sottoscritta a taormina, gli echi trumpiani sembrano addirittura dare il tono all'intero documento, non è esagerato parlare di una brutta sconfitta casalinga per la merkel.

né i leader del g7 riuniti a taormina, né quelli del g20 ad amburgo vedono più la globalizzazione come un fenomeno dalle magnifiche sorti e progressive, anzi ammettono che non tutti ci hanno guadagnato, ci sono dei "perdenti", dei "dimenticati" – quei dimenticati che hanno portato trump alla casa bianca – e riconoscono che "rimangono delle sfide per realizzare una globalizzazione inclusiva, corretta e sostenibile", servono politiche di aggiustamento per mitigarne gli effetti distorsivi.

ribadito l'impegno per il libero commercio e a "tenere i mercati aperti", tuttavia di fronte "alle pratiche commerciali scorrette" si riconosce "l'uso di strumenti legittimi di difesa commerciale". strumenti che come abbiamo già scritto per formiche non fanno solo parte dell'arsenale negoziale del presidente americano, ma sempre più sono invocati anche dai principali soci del club ue – francia, italia e la stessa germania – per rispondere alle "scorrettezze" cinesi. nero su bianco, nel documento troviamo le doglianze americane ed europee nei confronti di pechino sia sul tema dell'acciaio, per la sua eccessiva capacità produttiva, che per il dumping sul costo del lavoro, essendo il mercato cinese ancora lontanissimo dai nostri standard sociali, ambientali e di diritti umani.

a ben vedere nemmeno sul clima la cancelliera tedesca può contare un punto inequivocabilmente a suo favore. ammesso e non concesso di poter isolare gli stati uniti su un tema come il clima, che certo non è alla base dei rapporti transatlantici, l'accordo di parigi viene sì definito "irreversibile", ma nella dichiarazione si legge anche che verrà applicato "con differenziate responsabilità e rispettive capacità, alla luce delle diverse circostanze nazionali". insomma, una sorta di "liberi tutti", ognuno lo interpreti come vuole... e il presidente turco erdogan ha già fatto sapere che se non arriva il bonifico dai paesi ricchi la turchia è anch'essa pronta a uscire dall'accordo.

sull'immigrazione infine, viene confermato l'approccio già uscito da taormina: i leader del g20 sottolineano "il diritto sovrano degli stati di controllare e difendere i propri confini e perseguire politiche nel proprio interesse nazionale e per la propria sicurezza nazionale".

dichiarazione del g20 a parte, a rubare la scena alla merkel sono stati il discorso di trump in polonia e il primo faccia a faccia tra il presidente americano e quello russo, dal quale (doveva durare mezz'ora, senza un'agenda prefissata, ma è durato due ore) è scaturito il primo cessate-il-fuoco a firma usa-russia in siria, sebbene parziale. certo, le cronache della stampa mainstream vi hanno raccontato altro, ma è comprensibile: il discorso di varsavia e il primo confronto trump-putin hanno contraddetto la narrazione del giornalista collettivo sul nuovo inquilino della casa bianca in almeno due aspetti fondamentali. trump non è il "puppet" di putin. e l'america di trump è tutt'altro che isolazionista. "america first" non significa "america alone", come hanno spiegato di recente sul wsj i consiglieri del presidente mcmaster e cohn. semmai, vuol dire che l'america è tornata.







at

5:00 pm



no comments:
  














email thisblogthis!share to xshare to facebookshare to pinterest




etichette:
cina,
clima,
commercio internazionale,
economist,
europa,
formiche,
francia,
g20,
germania,
globalizzazione,
macron,
merkel,
protezionismo,
putin,
russia,
stati uniti,
trump,
ue













older posts

home




subscribe to:
posts (atom)















twitter

tweet di @jimmomo









blog italiani









1972











popular



governo. un re di denari in mezzo a tanti bastoni


1989-2009. venti di libertà


la visione pessimista di ratzinger fa arrabbiare l'islam moderato


un piano putiniano


quanto ci costa l'"ingiustizia" italiana


contro più tasse. oggi è la lotta di chi ha meno


prodi si candida alla mera gestione del declino


altro che crocefisso, smascherato l'inganno della scuola statale


il cuneo di draghi sul governo prodi


le risposte un po' omertose della polverini




























archivio blog








        ▼ 
      



2017

(48)





        ▼ 
      



july

(11)

enmarche! sul cadavere dell'italia
il dilemma russo in siria: iran o stati uniti?
acqua pubblica, no acqua
senza pudore
contro trump rischio indagini a strascico
la centralità della polonia e la difesa dell'occid...
dal g20 di amburgo agli abbracci trump-macron sugl...
l'italia è un pericolo per sé, per gli altri e per...
il risveglio dell'arabia saudita: perché ora e com...
perché gli stati uniti di trump preferiscono l'ara...
italia isolata in europa sull'emergenza migranti








        ► 
      



june

(5)







        ► 
      



may

(11)







        ► 
      



april

(8)







        ► 
      



march

(5)







        ► 
      



february

(5)







        ► 
      



january

(3)









        ► 
      



2016

(28)





        ► 
      



december

(5)







        ► 
      



november

(6)







        ► 
      



october

(4)







        ► 
      



august

(2)







        ► 
      



july

(5)







        ► 
      



june

(3)







        ► 
      



may

(2)







        ► 
      



march

(1)









        ► 
      



2015

(8)





        ► 
      



september

(1)







        ► 
      



april

(1)







        ► 
      



march

(1)







        ► 
      



february

(1)







        ► 
      



january

(4)









        ► 
      



2014

(5)





        ► 
      



september

(2)







        ► 
      



july

(1)







        ► 
      



may

(1)







        ► 
      



january

(1)









        ► 
      



2013

(103)





        ► 
      



december

(1)







        ► 
      



november

(4)







        ► 
      



october

(6)







        ► 
      



september

(5)







        ► 
      



august

(5)







        ► 
      



july

(4)







        ► 
      



june

(5)







        ► 
      



may

(11)







        ► 
      



april

(15)







        ► 
      



march

(18)







        ► 
      



february

(16)







        ► 
      



january

(13)









        ► 
      



2012

(296)





        ► 
      



december

(21)







        ► 
      



november

(26)







        ► 
      



october

(26)







        ► 
      



september

(26)







        ► 
      



august

(10)







        ► 
      



july

(24)







        ► 
      



june

(27)







        ► 
      



may

(33)







        ► 
      



april

(38)







        ► 
      



march

(26)







        ► 
      



february

(22)







        ► 
      



january

(17)









        ► 
      



2011

(209)





        ► 
      



december

(18)







        ► 
      



november

(24)







        ► 
      



october

(22)







        ► 
      



september

(16)







        ► 
      



august

(2)







        ► 
      



july

(22)







        ► 
      



june

(20)







        ► 
      



may

(18)







        ► 
      



april

(13)







        ► 
      



march

(24)







        ► 
      



february

(16)







        ► 
      



january

(14)









        ► 
      



2010

(319)





        ► 
      



december

(19)







        ► 
      



november

(31)







        ► 
      



october

(36)







        ► 
      



september

(30)







        ► 
      



august

(24)







        ► 
      



july

(13)







        ► 
      



june

(28)







        ► 
      



may

(26)







        ► 
      



april

(25)







        ► 
      



march

(40)







        ► 
      



february

(21)







        ► 
      



january

(26)









        ► 
      



2009

(338)





        ► 
      



december

(15)







        ► 
      



november

(20)







        ► 
      



october

(25)







        ► 
      



september

(32)







        ► 
      



august

(25)







        ► 
      



july

(34)







        ► 
      



june

(42)







        ► 
      



may

(37)







        ► 
      



april

(25)







        ► 
      



march

(33)







        ► 
      



february

(28)







        ► 
      



january

(22)









        ► 
      



2008

(486)





        ► 
      



december

(32)







        ► 
      



november

(26)







        ► 
      



october

(39)







        ► 
      



september

(46)







        ► 
      



august

(13)







        ► 
      



july

(50)







        ► 
      



june

(52)







        ► 
      



may

(41)







        ► 
      



april

(35)







        ► 
      



march

(51)







        ► 
      



february

(49)







        ► 
      



january

(52)









        ► 
      



2007

(757)





        ► 
      



december

(53)







        ► 
      



november

(75)







        ► 
      



october

(58)







        ► 
      



september

(68)







        ► 
      



august

(51)







        ► 
      



july

(19)







        ► 
      



june

(65)







        ► 
      



may

(65)







        ► 
      



april

(69)







        ► 
      



march

(89)







        ► 
      



february

(69)







        ► 
      



january

(76)









        ► 
      



2006

(733)





        ► 
      



december

(51)







        ► 
      



november

(61)







        ► 
      



october

(75)







        ► 
      



september

(54)







        ► 
      



august

(41)







        ► 
      



july

(70)







        ► 
      



june

(65)







        ► 
      



may

(64)







        ► 
      



april

(48)







        ► 
      



march

(70)







        ► 
      



february

(60)







        ► 
      



january

(74)









        ► 
      



2005

(808)





        ► 
      



december

(65)







        ► 
      



november

(77)







        ► 
      



october

(78)







        ► 
      



september

(64)







        ► 
      



august

(32)







        ► 
      



july

(78)







        ► 
      



june

(80)







        ► 
      



may

(84)







        ► 
      



april

(68)







        ► 
      



march

(44)







        ► 
      



february

(71)







        ► 
      



january

(67)









        ► 
      



2004

(845)





        ► 
      



december

(51)







        ► 
      



november

(49)







        ► 
      



october

(72)







        ► 
      



september

(52)







        ► 
      



august

(55)







        ► 
      



july

(78)







        ► 
      



june

(72)







        ► 
      



may

(78)







        ► 
      



april

(102)







        ► 
      



march

(86)







        ► 
      



february

(71)







        ► 
      



january

(79)









        ► 
      



2003

(511)





        ► 
      



december

(45)







        ► 
      



november

(38)







        ► 
      



october

(63)







        ► 
      



september

(47)







        ► 
      



august

(38)







        ► 
      



july

(56)







        ► 
      



june

(49)







        ► 
      



may

(55)







        ► 
      



april

(21)







        ► 
      



march

(61)







        ► 
      



february

(38)






































































simple theme. powered by blogger.
























