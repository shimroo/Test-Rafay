

cadenabbia di griante









































cadenabbia 
                    è la frazione a lago del comune di griante. l'origine 
                    del suo nome è legata a differenti tradizioni etimologiche 
                    una delle quali vuole che derivi dalla contrazione e dallo 
                    storpiamento di "ca' dei nauli", ossia "casa dei 
                    barcaioli". anticamente, infatti, in questa località 
                    sorgeva una locanda dove erano soliti sostare i barcaioli 
                    (nauli) che con i loro comballi (battelli mercantili a fondo 
                    piatto) trasportavano merci e derrate provenienti da lecco 
                    e da como ai paesi rivieraschi. sta di fatto che, da quell'antica 
                    locanda, agli inizi del 1800, nacque il primo albergo per 
                    turisti ad opera di g. gianella, oggi hotel belle vue. per 
                    lungo tempo cadenabbia fu uno dei luoghi preferiti dagli inglesi 
                    che qui si stabilirono e che fondarono una comunità 
                    tanto importante da indurre ad edificare una chiesa anglicana, 
                    la prima in italia, che fu consacrata nel 1891.

 



griante
 è 
                    placidamente adagiato su un ampio pianoro ad una cinquantina 
                    di metri sul livello del lago, nella zona centrale del lario, 
                    di fronte al promontorio di bellagio e con i massicci dolomitici 
                    delle grigne sullo sfondo: il paese offre vedute paesaggistiche 
                    uniche per bellezza e suggestione.

 
                    nel corso degli anni griante ha ospitato personaggi famosi 
                    in ogni campo: giuseppe verdi compose le più belle 
                    arie della traviata nella quiete di villa ricordi (villa margherita). 
                    stendhal ambientò in questo paese gran parte del suo 
                    capolavoro: la chartreuse de parme. longfellow dedicò 
                    a griante stupende liriche.

qui 
                    soggiornarono personaggi illustri quali la regina vittoria 
                    d'inghilterra, nicola ii di russia, il kaiser guglielmo ii, 
                    il principe umberto di savoia (prima di diventare l'ultimo 
                    re d'italia), il papa pio xi nonché il cancelliere 
                    konrad adenauer, uno degli autori dell'unione europea, che 
                    definiva griante 'la mia seconda patria'. 
molte 
                    pagine della storia moderna sono state scritte in questo piccolo 
                    paese che si affaccia sul lago di como e che celti chiamavano 
                    'griant-tir', in altre parole terra del sole.










testi e contenuti sono stati realizzati da bina battistella fraquelli
  email: info@cadenabbiadigriante.com
copyright © 2003-2004. tutti i diritti riservati. note 
  legali
  realizzazione angelo salice
 



 




